
    <!DOCTYPE html>
    <html>
    <head>
    <style>
    .container {
        display: flex;
    }
    .left, .right {
        flex: 1;
        padding: 10px;
        overflow: auto;
    }
    .left {
        border-right: 1px solid #000;
    }
    .news-url {
        font-size: 14px;
        margin-bottom: 10px;
    }
    </style>
    </head>
    <body>
    <div class="container">  
        <div class="left">
            <div class="news-url">
                <a href="https://www.selkomedia.fi/paikalliset/6821082" target="_blank">https://www.selkomedia.fi/paikalliset/6821082</a>
            </div>  
            <article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Rasismia kohdannut manageri Lilli Keh antaa äänen ruskeille naisille</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Lilli Keh tietää, mitä on tehdä töitä valkoihoisten miesten hallitsemalla alalla. Helmi Padatsu" data-thumbnail="https://i.media.fi/incoming/38srqv/9393239.jpg/alternates/SQUARE_240/9393239.jpg" href="https://i.media.fi/incoming/38srqv/9393239.jpg/alternates/FREE_1440/9393239.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/38srqv/9393239.jpg/alternates/FREE_960/9393239.jpg"/>
</a>
<figcaption class="diks-figure__caption">Lilli Keh tietää, mitä on tehdä töitä valkoihoisten miesten hallitsemalla alalla. <span class="diks-figure__caption-info">Helmi Padatsu</span></figcaption></figure></div></div>
<div class="diks-article__content"><p class="diks-article__lead">Lilli Keh on musiikkimanageri ja ruskea nainen, joka on joutunut suoran ja epäsuoran rasismin kohteeksi.</p><div class="diks-byline">
<div class="diks-byline__text-wrapper"><p class="diks-byline__author">Janica Brander</p> <div class="diks-date">
<time class="diks-date__published" datetime="2024-06-09T08:55:00+03:00">9.6.2024 8:55</time>

									| Päivitetty <time class="diks-date__updated" datetime="2024-06-10T10:20:08+03:00">10.6.2024 10:20</time>
</div>
</div></div>
<div class="diks-article__inner-content"><div class="diks-article__storyline">
<p><strong>Lilli Keh</strong> on suomalais-norsunluurannikkolainen. Hän vietti nuoruutensa nykytanssipiireissä. Hän asui Helsingissä alueilla, joilla ei ollut juurikaan muita ruskeita nuoria.</p> <p>– Tunsin aina, että minä erotun joukosta. Jotkut asiat huomasin silti vasta aikuisena, Keh kertoo.</p> <p>Keh tekee työtä musiikkimanagerina eli hoitaa laulajien ja bändien asioita. Musiikkiala kiinnosti Kehiä jo teini-iässä. Mitään kouutusta manageriksi ei ole, joten Keh opiskeli muotia ja kansainvälistä liiketoimintaa. Hän oli samalla töissä Finnarilla, mutta korona lopetti ne työt.</p> <p>Keh tunsi jo ihmisiä musiikkialalta. Siksi hakeutuminen alalle oli luonnollista. Hän aloitti managerin työt ystävänsä, valokuvaaja <strong>Juuli Röngän</strong> managerina.</p> <p>Ensimmäinen tunnettu henkilö, jonka managerina Keh toimi, oli räppäri <strong>Yeboah</strong>. Yeboah tunnetaan työstään ihmisoikeuksien parissa. Yhteistyö oli Kehille tärkeää ja opettavaista.</p> <h2 class="diks-sub-headline">Ihmisoikeusliike herätti todellisuuteen</h2>
<p>Samalla kun Kehin unelma managerin työstä toteutui, syntyi Black Lives Matter -ihmisoikeusliike. Se syntyi värillisten ihmisten oikeuksien puolustamiseksi Yhdysvalloissa poliisiväkivaltaa vastaan.</p> <p>– Black Lives Matter oli minulle merkittävä ilmiö. Huomasin, että sisälläni oli paljon eriarvoisuuteen liittyviä tunteita. Ne purkautuivat.”</p> <p>Keh ymmärsi, miksi hänen on vaikea kestää epäonnistumisia ja tuottaa muille pettymyksiä. Kun on joukon ainoa ruskea nainen, pitää tehdä työtä vähintään kaksinkertainen määrä, jotta tulee hyväksytyksi.</p> <p>– Ajattelen myös, että muilla on ennakkoluuloja. Haluan todistaa ne vääriksi ennen kuin kukaan ehtii edes sanoa mitään.</p>
<blockquote class="voice-no-read rs_skip diks-blockquote">
<p class="diks-blockquote__text">”Puhutpa hyvin suomea” on ehkä valkoisen mielestä kehu. Vähemmistön edustajaa se muistuttaa hänen erilaisuudestaan.</p></blockquote> <p>Keh uskoo, että hän on saanut myös positiivista huomiota ja kannustusta ihonvärinsä ja sukupuolensa vuoksi.</p> <p>– Olen sosiaalinen ja empaattinen. Se on suojelumekanismi sille, että tällä alalla ei ole paljon ruskeita naisia.</p> <h2 class="diks-sub-headline">Moni ei ymmärrä, että toimii rasistisesti</h2>
<p>Moni värillisille raskas tilanne jää valkoiselta kantaväestöltä huomaamatta. ”Puhutpa hyvin suomea” on ehkä valkoisen mielestä kehu. Vähemmistön edustajaa se muistuttaa hänen erilaisuudestaan.</p> <p>Vastaavat viattomina pidetyt, tahalliset ja tahattomat sanat ja teot ovat mikroaggressioita. Ne muistuttavat kohteelle, että hän ei kuulu joukkoon.</p> <p>Keh tietää, että monet ruskeat artistit kokevat jatkuvasta itsensä ulkopuolisiksi. Lilli kertoo kokemuksestaan musiikkialan palkintotapahtumassa Emma-gaalassa.</p> <p>– Eräs tunnettu ruskea rap-artisti tuli siellä luokseni. Hän sanoi, että on ihanaa, että olen siellä, koska ympäristö on niin outo. Artistit ovat noissa tilanteissa usein esineellistettyjä, ruskeat vielä valkoisia enemmän.</p> <p>Ruskealta artistilta voidaan edellyttää julkisuudessa erityisen rauhallista käytöstä. Häntä voidaan kohdella myös lapsenomaisena maskottina, jonka ympärillä hössötetään tarpeettoman paljon.</p> <p>Myös valkoisen ihmisen hehkutus värillisen ihmisen rohkeudesta voi väsyttää, jos vähemmistöön kuuluva haluaisi olla vain ihminen muiden joukossa.</p> <h2 class="diks-sub-headline">Värillisiä artisteja pidetään pikkurikollisina</h2>
<p>Myös näkyvää rasismia on, varsinkin suurten kaupunkien ulkopuolella.</p> <p>– Kun bussillinen ruskeita tyyppejä pysähtyy pikkukaupungin huoltoasemalle, pitkiä ja epämukavia katseita tulee.</p> <p>Ruskeat artistit kärsivät myös siitä, että heidän luullaan kuuluvan johonkin katujengiin. Keikkapaikan tunnelma voi muuttua huonoksi, koska esiintyjiä pelätään. Heitä pidetään pikkurikollisina. Tätä ei sanota ääneen, mutta keikan jälkeen järjestäjä voi kiitellä helpottuneena, että kaikki menikin hyvin.</p> <h2 class="diks-sub-headline">Kuuntele vähemmistöjä</h2>
<p>Keh työskenteli vuoden ajan kevääseen 2024 asti All Day Managementin toimitusjohtajana. Nyt Keh jatkaa uraansa itsenäisenä managerina muun muassa <strong>Olgan</strong>, <strong>Mallan</strong> ja <strong>Slanin</strong> taustalla. All Dayllä hän teki yhteistyötä myös <strong>Teemu Keisterin</strong> eli Windows95manin kanssa,</p> <p>Artistien tavoin yritysten on yhtä lailla tärkeää tuoda vähemmistöjä tukevat arvonsa esiin. All Dayn nettisivuilla arvot on nostettu yhtä näkyville kuin artisti- ja keikkatiedot. Ensimmäisenä arvona on mainittu yhdenvertaisuus. Keh toivoo, että vähemmistöjen kuulemisesta tulisi alalla vakituinen käytäntö.</p> <p>Keh kaipaa monipuolisuutta myös musiikkialan taustatiimeihin ja johtotehtäviin. Mitä enemmän erilaisia, eri ikäisiä ja erilaisista taustoista tulevia ihmisiä organisaatiossa on, sitä paremmin kaikki tulevat kuulluiksi.</p> <p>Värilliselle artistille pelkkä toisen näkyvään etniseen vähemmistöön kuuluvan henkilön läsnäolo samassa tilassa voi olla tärkeä kokemus.</p> <p>– Artistitiimeissä suurin osa ihmisistä on valkoista kantaväestöä. He eivät aina ymmärrä, miksi jotkut asiat edustavat artistin kulttuuria ja miten sitä halutaan tuoda esille. Vaikka isoilla toimijoilla on tietyt toimintamallit, toivon, että vähemmistöille annettaisiin tilaa tehdä asiat omalla tavallaan.</p> <p></p>
</div>

</div>
</div>
</article>
        </div>
        <div class="right">
            <div class="news-url">
                <a href="https://avecmedia.fi/bisnes/suoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille/" target="_blank">https://avecmedia.fi/bisnes/suoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille/</a>
            </div>          
            <div class="site-main">
<main id="primary-content">
<article class="post-16289 post type-post status-publish format-standard has-post-thumbnail hentry category-bisnes category-evento category-ihmiset tag-janica-brander tag-lilli-keh tag-yhdenvertaisuus" id="post-16289">
<header class="entry-header">
<div class="article-header-tag">
<div class="entry-main-tag"><a href="https://avecmedia.fi/teemat/yhdenvertaisuus/"><span>Yhdenvertaisuus</span></a></div> </div>
<h1 class="entry-title">Suoraa ja epäsuoraa rasismia kohdannut manageri Lilli Keh antaa äänen ruskeille naisille</h1> </header><!-- .entry-header -->
<div class="entry-content">
<div class="entry-meta">
<span class="ingressi">Lilli Keh on artistimanageri ja ruskea nainen, joka on joutunut suoran ja 
epäsuoran rasismin kohteeksi. Nyt Keh kertoo, miten työyhteisöihin voidaan rakentaa kulttuuria, jossa erilaiset äänet pääsevät kuuluville.</span><br/><br/><figure class="wp-block-image size-large"></figure><div class="entry-meta-smalltext"><i> Lilli Keh, artistimanageri. KUVAT Helmi Padatsu, Istock</i><br/><br/><a href="https://avecmedia.fi/search/Janica+Brander/"><span class="author-credit">Janica Brander</span></a><br/><span class="posted-on"><time class="entry-date published" datetime="2024-06-03T13:52:40+03:00">3.6.2024</time><time class="updated" datetime="2024-06-03T14:00:43+03:00">3.6.2024</time></span><br/><i>Päivitetty viimeksi 3.6.2024 klo 14:00:43.</i><br/><br/><div class="addtoany_shortcode"><div class="a2a_kit a2a_kit_size_32 addtoany_list" data-a2a-title="Suoraa ja epäsuoraa rasismia kohdannut manageri Lilli Keh antaa äänen ruskeille naisille" data-a2a-url="https://avecmedia.fi/bisnes/suoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille/"><a class="a2a_button_facebook" href="https://www.addtoany.com/add_to/facebook?linkurl=https%3A%2F%2Favecmedia.fi%2Fbisnes%2Fsuoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille%2F&amp;linkname=Suoraa%20ja%20ep%C3%A4suoraa%20rasismia%20kohdannut%20manageri%20Lilli%20Keh%20antaa%20%C3%A4%C3%A4nen%20ruskeille%20naisille" rel="nofollow noopener" target="_blank" title="Facebook"></a><a class="a2a_button_whatsapp" href="https://www.addtoany.com/add_to/whatsapp?linkurl=https%3A%2F%2Favecmedia.fi%2Fbisnes%2Fsuoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille%2F&amp;linkname=Suoraa%20ja%20ep%C3%A4suoraa%20rasismia%20kohdannut%20manageri%20Lilli%20Keh%20antaa%20%C3%A4%C3%A4nen%20ruskeille%20naisille" rel="nofollow noopener" target="_blank" title="WhatsApp"></a><a class="a2a_button_x" href="https://www.addtoany.com/add_to/x?linkurl=https%3A%2F%2Favecmedia.fi%2Fbisnes%2Fsuoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille%2F&amp;linkname=Suoraa%20ja%20ep%C3%A4suoraa%20rasismia%20kohdannut%20manageri%20Lilli%20Keh%20antaa%20%C3%A4%C3%A4nen%20ruskeille%20naisille" rel="nofollow noopener" target="_blank" title="X"></a><a class="a2a_button_linkedin" href="https://www.addtoany.com/add_to/linkedin?linkurl=https%3A%2F%2Favecmedia.fi%2Fbisnes%2Fsuoraa-ja-epasuoraa-rasismia-kohdannut-manageri-lilli-keh-antaa-aanen-ruskeille-naisille%2F&amp;linkname=Suoraa%20ja%20ep%C3%A4suoraa%20rasismia%20kohdannut%20manageri%20Lilli%20Keh%20antaa%20%C3%A4%C3%A4nen%20ruskeille%20naisille" rel="nofollow noopener" target="_blank" title="LinkedIn"></a></div></div></div> </div><!-- .entry-meta -->
<p>Moni yritys maalaa kuvaa yhdenvertaisuutta edistävistä arvoistaan, mutta joskus työn arki voi olla muuta. Työyhteisössä vähemmistöä voi kuormittaa ennakkoluulot tai piilevä rasismi. Kehuksi tarkoitettu lipsautus tai viaton teko sisältää helposti mikroaggressioita, jotka alleviivaavat vähemmistöön kuuluvalle hänen ulkopuolisuuttaan.</p>
<p>Koska rasistisesti saatetaan toimia myös tiedostamatta, yhdenvertaisuutta on tärkeä pitää agendalla. Tätä työtä tekee artistimanageri <strong>Lilli Keh</strong>.</p>
<p>Suomalais-norsunluurannikkolainen Keh vietti nuoruutensa nykytanssipiireissä. Hän asui Helsingissä alueilla, joilla ei ollut juurikaan muita ruskeita nuoria.</p>
<p>”Tunsin aina erottuvani joukosta, mutta tiettyihin asioihin heräsin vasta aikuisena.”</p>
<p>Musiikkiala ja sen tausta- ja tukityöt kiinnostivat Kehiä jo teini-iässä. Mikään koulutus ei kuitenkaan suoraan valmista manageriksi, joten Keh lähti opiskelemaan muotia ja kansainvälistä bisnestä. Hän työskenteli myös Finnairilla, kunnes korona pakotti miettimään työkuviot uudelleen.</p>
<p>Tie artisti- ja vaikuttajamarkkinointiin kulki lopulta luonnollisia reittejä, sillä Kehillä oli tuttavapiirissään muusikoita ja vaikuttajia. Aluksi hän alkoi manageroida ystäväänsä, valokuvaaja <strong>Juuli Rönkää</strong>.</p><div class="ad-between-content"><div id="gam-ad-jattiboksi1"></div></div>
<p>Ensimmäinen iso artisti, jonka kanssa Keh teki yhteistyötä, oli räppäri <strong>Yeboyah</strong>. Näkyvää ihmisoikeustyötä tekevä Yeboah oli tärkeä hahmo Kehin uran alkuvaiheessa, ja yhteistyö oli Kehille merkityksellistä ja opettavaista.</p>
<p>Samalla kun Kehin manageriunelma alkoi toteutua, Black Lives Matter -ihmisoikeusliike osoitti kaduilla mieltään mustien Yhdysvalloissa kokemaa poliisiväkivaltaa vastaan.</p>
<p>”Black Lives Matter oli minulle käänteentekevä. Huomasin, että minussa oli paljon patoutuneita eriarvoisuuteen liittyviä tunteita, jotka purkautuivat.”</p>
<blockquote class="wp-block-quote is-layout-flow wp-block-quote-is-layout-flow">
<p>”Kun on joukon ainoa ruskea nainen, pitää ponnistella vähintään tuplasti tullakseen hyväksytyksi.”</p></blockquote>
<h2 class="wp-block-heading">Tunnista mikroaggressiot</h2>
<p>Käännekohta sai Kehin ymmärtämään, miksi hänen on vaikea kestää epäonnistumisia ja tuottaa muille pettymyksiä. Kun on joukon ainoa ruskea nainen, pitää ponnistella vähintään tuplasti tullakseen hyväksytyksi.</p>
<p>”Tai sitten ajattelen, että muilla on ennakkoluuloja, ja haluan todistaa ne vääriksi ennen kuin kukaan ehtii edes sanoa mitään.”</p><div class="ad-between-content"><div id="gam-ad-jattiboksi2"></div></div>
<p>Toisaalta Keh uskoo, että hän on saanut myös positiivista huomiota ja kannustusta ihonvärinsä ja sukupuolensa vuoksi.</p>
<p>”Ja siksi, että olen sosiaalinen ja empaattinen. Se on myös suojelumekanismini, koska tällä alalla ei ole paljon ruskeita naisia.”</p>
<p>Tilanteet, jotka ovat valkoiselle kantaväestölle näkymättömiä, voivat olla POC-vähemmistöön (<em>person of color eli henkilö, joka ei miellä itseään valkoiseksi</em>) kuuluvalle erittäin kuormittavia. ”Puhutpa hyvin suomea” on ehkä valkoisen mielestä kehu. POC-vähemmistöön kuuluvaa ihmistä lause muistuttaa jälleen kerran siitä, että hän on erilainen.</p>
<p>Tällaiset valtaväestön viattomina pitämät, tahalliset ja tahattomat sanat ja teot ovat mikroaggressioita. Ne muistuttavat aggression kohteelle, että hän ei kuulu joukkoon.</p>
<h2 class="wp-block-heading">Älä holhoa ja oleta</h2>
<p>Keh tietää, että monet ruskeat artistit kuormittuvat jatkuvasta ulkopuolisuuden tunteesta.</p>
<p>”Toissa vuonna Emma-gaalassa eräs tunnettu ruskea rap-artisti tuli luokseni ja sanoi, että ’ihanaa Lilli, kun olet täällä, tämä on niin outo ympäristö’. Artistit ovat noissa tilanteissa usein esineellistettyjä, ruskeat vielä valkoisia enemmän.”</p><div class="ad-between-content"><div id="gam-ad-jattiboksi3"></div></div>
<p>Ruskealta artistilta saatetaan edellyttää julkisuudessa erityisen leppoisaa käytöstä. Häntä voidaan kohdella myös lapsenomaisena maskottina, jonka ympärillä hössötetään tarpeettoman paljon. Myös valkoisen ihmisen hehkutus POC-ihmisen rohkeudesta voi uuvuttaa, jos POC-vähemmistöön kuuluva haluaisi olla vain ihminen muiden joukossa.</p>
<p>Myös räikeä rasismi on voimissaan, varsinkin suurten kaupunkien ulkopuolella.</p>
<p>”Kun keikkabussillinen ruskeita tyyppejä pysähtyy pikkukaupungin ABC:lle, pitkiä ja epämukavia katseita tulee.”</p>
<p>Ruskeat artistit kärsivät myös jengiytymisoletuksista. Keikkapaikan tunnelma saattaa kiristyä, koska esiintyjien pelätään olevan pikkurikollisia. Tätä ei sanota ääneen, mutta keikan jälkeen järjestäjä saattaa kiitellä helpottuneena, että kaikki menikin hyvin.</p>
<blockquote class="wp-block-quote is-layout-flow wp-block-quote-is-layout-flow">
<p>”Kun keikkabussillinen ruskeita tyyppejä pysähtyy pikkukaupungin ABC:lle, pitkiä ja epämukavia katseita tulee”.</p></blockquote>
<h2 class="wp-block-heading">Kuuntele vähemmistöjä</h2>
<p>Keh työskenteli vuoden ajan kevääseen 2024 asti All Day Managementin toimitusjohtajana. Tänä keväänä 29-vuotias Keh totesi, että haluaa keskittyä edelleen managerointiin ja markkinointikonsultointiin mutta myös työn ulkopuoliseen elämään.</p>
<p>Keh jatkaa uraansa nyt itsenäisenä managerina muun muas­sa <strong>Olgan</strong>, <strong>Mallan</strong> ja <strong>Slanin</strong> taustalla. All Dayllä hän teki yhteistyötä myös <strong>Teemu Keisterin</strong> eli Windows95manin kanssa, mistä Kehille jäi positiiviset kokemukset.</p>
<p>”Teemun kanssa on todella turvallista tehdä töitä, vaikka tulemme eri taustoista. Hän oli innoissaan siitä, miten keskiössä hlgbtq+- ja queer-yhteisöt ovat Euroviisuissa, ja tukee heitä.”</p>
<p>Artistien tavoin yritysten on yhtä lailla tärkeää tehdä vähemmistöjä tukevat arvonsa esiin. All Dayn nettisivuilla arvot on nostettu yhtä näkyville kuin artisti- ja keikkatiedot. Ensimmäisenä arvona on mainittu yhdenvertaisuus, mitä avataan yksityiskohtaisella yhdenvertaisuussuunnitelmalla. Sen tekemisessä on kuultu niin All Dayn artisteja, asiakkaita kuin yhteistyökumppaneitakin.</p>
<p>Keh toivookin, että vähemmistöjen kuulemisesta tulisi alalla vakiintunut käytäntö.</p>
<p>”Artistitiimeissä suurin osa ihmisistä on valkoista kantaväestöä. He eivät aina ymmärrä, miksi jotkut asiat edustavat artistin kulttuuria ja miten sitä halutaan tuoda esille. Vaikka isoilla toimijoilla on tietyt toimintamallit, toivon, että vähemmistöille annettaisiin tilaa tehdä asiat omalla tavallaan.”</p>
<h2 class="wp-block-heading">Anna tilaisuuksia</h2>
<p>Keh kaipaa diversiteettiä myös musiikkialan taustatiimeihin ja johtotehtäviin. Mitä enemmän erilaisia, eri ikäisiä ja erilaisista taustoista tulevia ihmisiä organisaatiossa on, sitä paremmin kaikki tulevat kuulluiksi. POC-artistille pelkkä toisen näkyvään etniseen vähemmistöön kuuluvan henkilön läsnäolo samassa tilassa voi olla tärkeä kokemus.</p>
<p>Musiikki- ja tapahtuma-alalle tullaan monia reittejä pitkin, usein ilmaisten harjoittelupaikkojen ja suhteiden kautta. Keh toivoo, että organisaatiot miettisivät tasapuolisuutta myös näissä tilanteissa.</p>
<p>”Kaikille ei ole taloudellisesti mahdollista tulla ilmaiseen harjoitteluun, koska on valittava palkkatyö. Jos halutaan, että kaikenlaiset ihmiset pääsevät tälle alalle, yritysten pitää kantaa myös taloudellista vastuuta ja tarjota mahdollisuuksia.”  </p>
<p><strong>LUE MYÖS: </strong><a href="https://avecmedia.fi/bisnes/very-pale-and-very-male-flown-ja-pori-jazzien-entinen-artistituottaja-tekee-tyota-yhdenvertaisemman-musiikkialan-puolesta/">”Very pale and very male” – Flow’n ja Pori Jazzin entinen artistituottaja tekee työtä yhdenvertaisemman musiikkialan puolesta</a></p>
<p><strong>LUE MYÖS:</strong> <a href="https://avecmedia.fi/ihmiset/huippukokin-molaytys-paljasti-milla-tavalla-syrjinta-nakyy-suomen-ravintoloissa/">Näkökulma: Huippukokin möläytys paljasti, millä tavalla syrjintä näkyy Suomen ravintoloissa</a></p>
<hr/>
<!-- This is the "Reseptit" or "Kuka" section -->
<div class="article-extra-content"><h1>Ohjeet yhdenvertaiseen tapahtumaan</h1>
<h2>1. Kysy ja osallista</h2>
<p>Älä oleta vaan kysy ja kommunikoi. Yhdenvertaisuustyössä pääsee pitkälle jo tällä Lilli Kehin neuvolla.</p>
<p>”Osallista erilaisia yhteisöjä tapahtumien ja konseptien suunnittelussa. Kysy vähemmistöiltä itseltään, mitä he toivovat. Nimeä festareille joku, joka konsultoi näkö-, kuulo- ja liikuntavammaisia esteettömyydestä.”</p>
<h2>2. Luo turvallisempia tiloja</h2>
<p>Turvallisen tilan säännöt kannattaa ottaa yleisötapahtumien lisäksi käyttöön yritysten sisäisissä tilaisuuksissa.</p>
<p>”On myös hyvä varmistaa, että kaikki ovat kartalla siitä, mitä ne tarkoittavat.”</p>
<p>Varsinkin musiikkitapahtumiin Keh suosittelee ärsykevapaata rauhoittumistilaa. Sitä kaipaa sekä moni äänistä ja valoista kuormittuva festarikävijä että artisti.</p>
<h2>3. Etsi erilaisia esiintyjiä</h2>
<p>Esiintyjäkattauksiin Keh toivoo monipuolisuutta: eri sukupuolia, ihonvärejä, identiteettejä ja ikäryhmiä. Isot festivaalit kiinnittävät yhdenvertaisuuteen jo melko kiitettävästi huomiota, mutta pienemmiltä tapahtumilta kaivataan aktiivisuutta. Ne ovat ”trendsettereitä” etenkin nuorten keskuudessa.</p>
<p>”Meillä on älyttömästi pienempiä tapahtumia, joissa saattaa olla vain miesartisteja eikä yhtään naista tai muunsukupuolista. Jos kaikenlaisia ihmisiä ei kutsuta mukaan jo uuden skenen alkuvaiheeseen, miten voisimme olla mukana isommassakaan kuvassa?”</p>
<h2>4. Tallaa egosi</h2>
<p>Keh muistuttaa, että yhdenvertaisuustyön tarkoitus ei ole kiusata ketään, vaikka se tuntuisi aluksi työläältä. Vinoja rakenteita ja käytäntöjä murretaan, jotta elämä olisi helpompaa kaikille.</p>
<p>”Tärkeintä on tallata egot ja tehdä avoimesti yhteistyötä.”</p>
</div><hr/> </div><!-- .entry-content -->
<footer class="entry-footer">
</footer><!-- .entry-footer -->
</article><!-- #post-24525 -->
</main><!-- #main -->
</div>
        </div>
    </div>
    </body>
    </html>
    