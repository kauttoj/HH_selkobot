<title>HopLop aikoo sulkea leikkipuistoja</title>
<lead>Toistaiseksi sisäleikkipuistot ovat auki normaalisti.</lead>
Leos HopLop aloittaa muutosneuvottelut 7. lokakuuta. Leos HopLop tunnetaan sisäleikkipuistoistaan. Yhtiö kertoo asiasta tiedotteessaan.
 Yhtiö suunnittelee, että se sulkee noin 10 sisäleikkipuistoa Suomessa.
 Leo´s Lekland -yhtiöllä on Suomessa 22 leikkipuistoa. Puistot toimivat nimillä Leo´s Leikkimaa ja HopLop.
 HopLop-leikkipuistoja on monessa kaupungissa.
 Yhtiö on nyt yrityssaneerauksessa. Yhtiö arvioi, että neuvottelujen lopputulos vaikuttaa korkeintaan 211 työntekijään.
 Yhtiö käy neuvotteluja kaikkien leikkikeskustensa vuokranantajien kanssa. Neuvottelujen lopputulos vaikuttaa siihen, mitkä puistot mahdollisesti suljetaan.
 Iltalehti uutisoi aiemmin, että yrityksellä on velkaa noin 8 miljoonaa euroa. Yritys on myös tehnyt tappiota alkuvuodesta yli 1,2 miljoonaa euroa.
 Iltalehti kertoo uutisessa, että inflaatio on nostanut sisäleikkipuistojen vuokria paljon. Myös lämmitysenergian ja sähkön hinnat ovat nousseet. Yhtiö ei ole pystynyt viemään nousseita kuluja pääsymaksuihin.
 Toistaiseksi kaikki sisäleikkipuistot ovat auki normaalisti. Myös etukäteen ostettuja lippuja ja lahjakortteja voi käyttää normaalisti.