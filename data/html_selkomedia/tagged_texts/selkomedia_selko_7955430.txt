<title>HSL-matkakortteihin tulossa muutos</title>
<lead>Käytätkö HSL-matkakorttia? Muista muutos, joka tulee voimaan pian.</lead>
HSL-matkakortin lataaminen netissä rajoittuu 16.10. Vuoden lopussa se loppuu hetkeksi kokonaan.
 Jos haluat ladata HSL-matkakortillesi arvoa netissä, tee se parin seuraavan viikon aikana. 16. lokakuuta jälkeen et voi enää lisätä rahaa korttiisi netissä.
 Tämän jälkeen matkakortille voi vielä ostaa kausilippuja netissä, mutta sekin loppuu 31. joulukuuta.
 Muutos on väliaikainen. Vielä ei ole tiedossa, milloin matkakorttia voi taas ladata netissä.
 Uusilla kortinlukijoilla et voi siirtää netistä ostettua rahaa tai lippua kortillesi. Uusia lukijoita on jo melkein kaikissa paikoissa.
 Netistä ostettu lippu tai raha pitää siirtää HSL-matkakortille vanhalla lukijalla tai automaatilla. Sen voi tehdä ensimmäisellä käyttökerralla ostamisen jälkeen. Siirron voi tehdä myös R-kioskeilla, Alepoissa, S-marketeissa ja Prismoissa. Tämä ei maksa mitään.
 HSL sanoo, että tarkastusmaksua ei peritä, vaikka bussissa tai raitiovaunussa olisikin uusi lukija. Tällöin tarkastaja voi siirtää rahan tai lipun kortillesi.
 HSL kertoo, että matkakorttia käyttää enää 23 prosenttia matkustajista. 77 prosenttia käyttää sovellusta.