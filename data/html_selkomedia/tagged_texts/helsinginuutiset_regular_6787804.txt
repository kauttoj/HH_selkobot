<title>Helsinkiläislukiosta maailmantähdeksi noussut Awak Kuier, 195, voitti Italian mestaruuden</title>
<lead>Mäkelänrinteen lukiosta Yhdysvaltoihin ja Euroopan ammattilaiskentille siirtynyt koripallolahjakkuus on täysin pitelemätön.</lead>
Mäkelänrinteen lukion kasvatti, 22-vuotias Awak Kuier on voittanut koripallon Italian mestaruuden tiistai-iltana. 195-senttinen hyökkääjä edustaa Reyer Venezia -joukkuetta.
 Kuieria ei pidätellyt mikään , sillä hän heitti kolmannessa finaalissa 24 pistettä. Lisäksi Kuier keräsi itselleen muun muassa neljä levypalloa ja kaksi syöttöä. Venezia voitti finaalisarjan Famila Schionia vastaan 3-0 lukemin 80– 74.
 Kuier muutti Kotkasta Vantaan Koivukylään vuonna 2017 voidakseen keskittyä enemmän koripalloon. Hän opiskeli Mäkelänrinteen lukiossa, jossa hän pelasi koulun joukkueessa HBA-Märskyssä. Mäkelänrinteen lukio juhli vuonna 2019 koululaisten maailmanmestaruutta, kun Kuierin edustama joukkue voitti Kreikassa käydyn ottelun Turkkia vastaan.
 Vuonna 2019 Kuier lähti ammattilaispelaajaksi Eurooppaan. Kesäkuussa 2020 hän liittyi italialaiseen kärkijoukkueeseen Virtus Eurene Ragusiin.Avoin nelivuotinen sopimus joukkueen kanssa mahdollisti pelaamisen myös Yhdysvaltojen Dallas Wingsissä huhtikuussa 2021.
 Kuier oli ensimmäinen suomalaispelaaja Yhdysvaltojen naisten koripallosarjassa eli WNBA:ssa. Hänet varattiin toisena pelaajana Dallas Wingsiin varaustilaisuudessa. Hän oli myös ensimmäisen kautensa nuorin pelaaja.