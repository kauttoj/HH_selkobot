<title>Fazerin leipomoissa opetellaan suomen kieltä työpäivän aikana</title>
<lead>Työntekijän ei tarvitse osata suomen kieltä hyvin. Hän voi oppia kieltä lisää samalla, kun tekee töitä.</lead>
Miten työpaikalla puhutaan, kun suomi ei ole kaikkien äidinkieli? Kysymys on ajankohtainen Fazer Leipomoilla, joka työllistää Vantaalla 450 henkilöä.
 <quote> Leipomoissamme puhumme suomea. Ohjeet ovat suomen kielellä. Haluamme olla varmoja, että kaikki työntekijämme ymmärtävät esimerkiksi turvallisuuteen liittyvät ohjeet, sanoo Anu Salomaa</quote>
 Hän on Fazer Leipomoiden henkilöstöjohtaja.
 Leipomon työntekijöiden täytyy osata suomea ainakin vähän. Työkielenä Suomi -koulutuksessa suomea saa opetella lisää. Siihen saa käyttää työaikaa. Koulutuksessa harjoitellaan asioita, jotka liittyvät työohjeisiin, välineisiin ja turvallisuuteen. Myös vuorovaikutustilanteita harjoitellaan.
 <quote>Kieliopintoja on kokeiltu leipomoissa, jotka sijatisevat ruokakauppojen yhteydessä. Tarkoitus on, että opinnot otetaan käyttöön muissakin paikoissamme, Salomaa kertoo.</quote>
 <subtitle>Kielitaidosta on hyötyä muuallakin kuin työssä</subtitle>
Kokeilussa on ollut mukana 15 työntekijää. Kouluttaja toimii Vantaan ammattiopisto Varian suomi toisena kielenä -opettajana.
 Suomen kielen taito antaa mahdollisuuden sopeutua paremmin suomalaiseen yhteiskuntaan. Siksi Salomaan mielestä suomen kielen taito on etu työntekijöille, vaikka töitä voisi tehdä esimerkiksi englannin kielellä.
 Työntekijöiltä on tullut kokeilusta hyvää palautetta. Koulutukseen osallistuvat ovat kokeneet, että opinnoista on ollut paljon hyötyä myös työpaikan ulkopuolella.
 Fazer Leipomot tekee muutakin yhteistyötä Varian ammattiopiston ja Vantaan osaamiskeskuksen kanssa. Yhdessä järjestetään esimerkiksi selkokielisiä infotilaisuuksia leipomoalasta.
 <subtitle>Erilaiset työntekijät ovat rikkaus yritykselle</subtitle>
Fazer Leipomoiden Vaaralan leipomossa työskentelee noin 450 henkilöä. Samassa toimipisteessä on myös Fazer Leipomot Suomen muita toimintoja. Työnkuvat vaihtelevat leipomotyöstä logistiikkaan, kunnossapidon tehtäviin ja myynti- sekä markkinointitehtäviin. Leipomossa töitä tehdään vuoroissa vuorokauden ympäri.
 Lisäksi yrityksellä on Vantaalla kymmenen Fazer Leipurit -myymäläleipomoa. Leipomot sijaitsevat ruokakauppojen yhteydessä. Siellä työ on myös asiakaspalvelua.
 Salomaa puhui työelämän monimuotoisuudesta Vantaan elinkeinopäivässä lokauun lopussa.
 <quote>Mitä monimuotoisempaa työelämässä on, sitä rikkaampaa, hän kiteyttää.</quote>
 <quote>On hyvä, että yrityksen työntekijät tulevat eri taustoista, ovat eri ikäisiä ja eri koulutustaustoista. Silloin syntyy helpommin uusi ideoita. Monimuotoisuus on tärkeää tulevaisuuden keksintöjen löytämiseksi, hän miettii.</quote>