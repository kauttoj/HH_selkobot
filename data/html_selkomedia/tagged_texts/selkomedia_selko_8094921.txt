<title>Kriketin pelaajat saavat hallin Vantaalla</title>
<lead>Suomessa ei ole muita kriketin pelaajille rakennettuja sisäpelikeskuksia.</lead>
Ensi vuoden alussa Vantaan Kaivokselassa avataan uusi sisäpelikeskus. Se on Suomen ensimmäinen sisäpelikeskus, jossa voi pelata krikettiä. Kriketti on peli, jossa heitetään palloa ja lyödään sitä mailalla.
 Keskukseen voi tulla pelaamaan myös jalkapalloa.
 Uuden sisäpelikeskuksen nimeksi tulee Playbox. Se rakennetaan paikkaan, jossa oli ennen autokauppa. Se on osoitteessa Vetokuja 1.
 <subtitle>Keskus aukeaa ehkä jo tammikuussa</subtitle>
Ruhel Ali on yksi niistä ihmisistä, jotka ovat perustaneet keskuksen.
 <quote> Toivottavasti tammikuussa saadaan keskus avattua, hän sanoo Vantaan Sanomille .</quote>
 Ali kertoo, että keskus on tehty, koska Suomessa asuvat ulkomaalaiset ja suomalaiset haluavat pelata krikettiä.
 He haluavat myös, että Suomessa on paikka, jossa krikettiä voi pelata ympäri vuoden.
 <subtitle>Pelaajia eri puolilta Suomea</subtitle>
Ali kertoo, että keskukseen tulee ihmisiä eri puolilta Suomea.
 Keskuksessa on alueet, joilla voi pelata krikettiä ja jalkapalloa. Alueet on tehty keinonurmesta. Keinonurmi on nurmea, joka ei kasva maasta, vaan se on ihmisen tekemää.
 <subtitle>Yhdessä muiden kanssa</subtitle>
Keskuksen tärkein tavoite on olla paikka, jossa voi pitää hauskaa ja olla yhdessä muiden kanssa.
 Keskus on tehty yhdessä monen yrityksen kanssa. Ali ja muutama muu ihminen ovat antaneet rahaa keskuksen tekemiseen. Ali arvioi, että keskuksen tekeminen maksaa ainakin 100 000 euroa.