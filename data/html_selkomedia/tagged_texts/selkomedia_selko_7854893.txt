<title>Helsinkiläinen asuinalue valittiin Pohjoismaiden parhaaksi</title>
<lead>Suomesta kilpailuun osallistui seitsemän ehdokasta.</lead>
Pohjois-Helsingin Alppikylä on valittu Pohjoismaiden parhaaksi asuinalueeksi. Kilpailussa palkittiin Setlementtiasuntojen yhteisöllinen talo.
 Alppikylä tunnetaan värikkäistä taloistaan. Se sijaitsee Tattarisuon itäpuolella lähellä Malmin lentokenttää.
 Kilpailuun osallistuttiin minuutin pituisella videolla. Alppikylän asukkaat kertovat videolla hyvästä naapurihengestään.
 <quote>Parasta ovat naapurit, videolla kerrotaan.</quote>
 Voit katsoa videon tästä.
 Yhteisöllisyys näkyy siinä, että asukkaat tekevät yhdessä esimerkiksi pihatöitä ja hoitavat viljelylaatikoita. Asukkaat jakavat myös ylijäänyttä ruokaa alueen asukkaille.
 Kilpailuun ilmoittautui yhteensä 19 ehdokasta. Niistä seitsemän oli Suomesta.
 Setlementtiasunnot valitsi Alppikylän kilpailuehdokkaaksi, koska alue on luonnonläheinen, sen talot ovat erityisiä ja alue on tunnettu yhteisöllisyydestään.
 Kilpailun järjesti NBO Housing Nordic.