<title>Uusi pizzatrendi näkyy yhä useammassa kaupassa ja ravintolassa</title>
<lead>Pinsa eroaa pizzasta. Sen pohja on kuohkeampi. Tuotteen toi Suomeen S-ryhmä, mutta nyt sitä saa myös K-kaupoista.</lead>
HOK-Elanto kertoi kesän lopulla, että se tuo Helsinkiin paljon uutta italialaista herkkua. Tämä herkku on pinsa. Se muistuttaa esipaistettua pizzapohjaa. HOK-Elanto arvioi, että pinsapohjien myynti oli jopa puolet kaikkien esipaistettujen tuotteiden myynnistä.
 Pinsa on erilainen kuin tavallinen pizza. Se on kuohkeampi, koska pohjaan käytetään vehnäjauhojen lisäksi maissi- ja riisijauhoja. Ne tekevät rakenteesta ilmavan.
 HOK-Elanto kuuluu S-ryhmään. Pinsan toi Suomeen Anne-Maria Mikkonen. Hän on mukana S-ryhmän tuotekehityksessä. Hän löysi italialaisen tuotteen ruotsalaisesta ruokakaupasta.
 Pinsapohja oli monta kuukautta vain S-kauppojen myynnissä. Nyt myös K-kaupat ovat saaneet samanlaisen tuotteen myyntiin. Tuotteen myyntimääristä ei ole kerrottu tarkemmin.
 Pinsapohjia on myyty K-ruokakaupoissa lokakuusta lähtien ja tuote on kiinnostanut ihmisiä paljon.
 Pinsapohjia saa nyt noin 700 K-ruokakaupasta ympäri Suomen, kertoo Keskon viestintä.
 Pinsa on suosittu myös ravintoloissa. Helsingissä tunnetuin pinsaa myyvä ravintola on Uuno-ketju. Myös Mikael Gabrielin nimellä kulkeva virtuaaliravintola on myynyt pinsaa kotiinkuljetettuna.