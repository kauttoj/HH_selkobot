<title>Valtio antaa seitsemän miljoonaa uuden Ilmailumuseon rakentamiseen</title>
<lead>Uuden Ilmailumuseon rakentaminen voidaan aloittaa pian. Rahaa tarvitaan kuitenkin vielä lisää.</lead>
Uuden Ilmailumuseon rakentamishanke saa valtiolta seitsemän miljoonaa euroa.
 <quote>Summa on juuri se, jota Ilmailumuseo on hankkeelle valtiolta toivonut, museonjohtaja Pia Illikainen sanoo.</quote>
 Valtion tuki tekee mahdolliseksi sen, että hanke voidaan käynnistää heti.
 <quote>Toiveena on, että uuden Ilmailumuseon rakentaminen päästäisiin aloittamaan kesän alussa 2025 tai viimeistään syksyllä 2025. Uusi museo voisi avautua vuonna 2027, Illikainen kertoo.</quote>
 Hankkeen kokonaiskustannusarvio on noin 20 miljoonaa euroa.
 <subtitle>Hanke tarvitsee vielä muutakin rahoitusta</subtitle>
Seuraavana on vuorossa uudisrakennushankkeen toteuttajien valinta. Jotta rakentaminen voidaan aloittaa, tarvitaan myös toteuttamiskelpoinen suunnitelmaa.
 Valtion rahoituksen lisäksi hanke tarvitsee vielä muuta rahoitusta. Illikaisen mukaan valtion osuuden varmistuttua muu rahoitus järjestyy.
 <quote>Myös Vantaan kaupungilla on hankkeessa monta roolia.</quote>
 <subtitle>Keskusteluja käytiin monta vuotta</subtitle>
Valtion rahoituksesta on käyty neuvotteluja monta vuotta. Illikainen sanoo, että yhteistyö opetus- ja kulttuuriministeriön kanssa on ollut hyvää.
 <quote>Olemme koko ajan luottaneet siihen, että rahoitus järjestyy.</quote>
 Tiede- ja kulttuuriministeri Sari Multala toteaa Suomen Ilmailumuseon olevan valtakunnallisesti merkittävä toimija.
 <quote>Jotta toiminta voi kehittyä, tarvitaan uudet tilat, Multala sanoo ministeriön tiedotteessa.</quote>
 Mutala asuu itsekin Vantaalla.
 Suomen Ilmailumuseo on ilmailun valtakunnallinen vastuumuseo. Se tallentaa ja esittää monipuolisesti Suomen siviili-, sotilas- ja viranomaisilmailuun liittyvää aineistoa.
 Ilmailumuseon nykyiset museotilat eivät ole enää toimivat.