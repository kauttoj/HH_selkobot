<title>Ylijäänyt lounasruoka lahjoitetaan Helsingin ruoka-apuun</title>
<lead>Helsingissä alkoi uudenlainen kokeilu, jossa lounailta ylijäänyttä ruokaa jaetaan ruoka-apuun.</lead>
Helsingissä alkoi maaliskuun alussa uusi kokeilu. Sodexo lahjoittaa oppilaitosten lounailta ylijäänyttä ruokaa ruoka-apuun. Ruoat noutaa hävikkiruokaterminaali Stadin safka, joka jakaa ne eteenpäin.
 Sodexo on yksi Suomen suurimmista ravintoloitsijoista. Se valmistaa ruokaa muun muassa Stadin ammattopiston viiteen ravintolaan.
 Kokeilua koordinoi Helsingin kaupungin ja Helsingin seurakuntayhtymän hävikkiruokaterminaali Stadin safka. Se noutaa ruokaloista ylijääneen ruuan seuraavana aamuna. Ruoka kuljetetaan toimijoille, jotka jakavat ruokaa. He lämmittävät ruuan ja tarjoavat sen ruoka-apuun syömään tuleville ihmisille. Ruoka syödään ruoka-apupisteessä.
 <quote> Stadin safka toimittaa helsinkiläisille ruoka-aputoimijoille pääasiassa kauppojen, tukkujen ja elintarviketeollisuuden lahjoittamia ruokia. Olemme iloisia, että kokeilun myötä mukaan saadaan myös ravintoloita. Pääsemme laajentamaan toimintaa myös valmiiseen ruokaan, sanoo Anni Heinälä .</quote>
 Hän on Stadin safkan ruoka-aputoiminnan päällikkö.
 Kokeilu kestää kevään ajan. Tuloksia arvioidaan sen jälkeen. Kaupungin mukaan kokeilua voidaan myöhemmin laajentaa.