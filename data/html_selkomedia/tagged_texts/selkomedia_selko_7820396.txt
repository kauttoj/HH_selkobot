<title>Vantaa lopettaa päiväkotien valokuvaukset</title>
<lead>Tähän asti päiväkodit ovat saaneet päättää itse, järjestetäänkö niissä valokuvaus.</lead>
Vantaan kaupunki aikoo lopettaa päiväkotien valokuvaukset.
 Muutos tulee voimaan toukokuussa. Silloin päättyy voimassa oleva hankintakausi. Joissain vantaalaisissa päiväkodeissa saattaa olla valokuvaus vielä tänä syksynä tai ensi keväänä.
 Vantaan kaupungin varhaiskasvatuksen johtaja Mikko Mäkelä kertoo vanhemmille lähetetyssä kirjeessä, miksi päätös tehtiin. Hän sanoo huoltajille kirjeessä näin:
 <quote>Valokuvauksilla on pitkät perinteet, mutta niiden järjestäminen on osoittautunut käytännössä haastavaksi. Valokuvauksille ei ole pedagogisia perusteita, eivätkä ne ole varhaiskasvatussuunnitelman mukaista toimintaa, Mäkelä sanoo.</quote>
 Tähän asti Vantaan kunnalliset päiväkodit ovat saaneet päättää itse, järjestetäänkö valokuvaus vai ei. Kirjeessään kaupunki perustelee, että päätös on yhdenvertainen.
 Osalle perheistä joka vuosi järjestetty valokuvaus on mukava ja odotettu asia, ja uusi päätös tuntuu harmilliselta. Kaupungin kirjeessä sanotaan, että "kaikki perheet eivät halua lastensa osallistuvan kuvauksiin".
 Toimintakautena 2025–2026 kuvausta ei järjestetä.