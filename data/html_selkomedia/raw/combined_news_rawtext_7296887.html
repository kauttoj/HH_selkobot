
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7296887" target="_blank">https://www.selkomedia.fi/paikalliset/7296887</a>
            </div>
            <h1>Pienet suolaiset herkut tulivat Vantaalle – &quot;Oli yllätys, että moni asiakas halusi kahvin kanssa pintxon&quot;</h1><h2>Myyrmäkeen avattiin keväällä kahvila-ravintola Basilios. Syyrialaistaustainen yrittäjäpariskunta yhdistää ruokalistalla Espanjan ja Italian.</h2><p>Joskus ravintolassa myytävän tuotteen idea voi tulla yhdestä sosiaalisen median kuvasta. Niin kävi Myyrmäen Ruukkutorin laidalle keväällä avatussa kahvila-ravintola Basilioksessa. Pizzojen ja kahvilatuotteiden rinnalle haluttiin vielä jotain muuta. Nyt Basilioksen listalla ovat espanjalaistyyliset pikkuherkut pintxot. Niitä ei taida olla myynnissä missään muussa ravintolassa Vantaalla. Aluksi suunnitelma oli, että pintxoja myytäisiin vasta iltapäivästä lähtien viinin seuraksi. – Oli yllätys, että moni asiakas halusi pintxon kahvin kanssa, Shhadeh kertoo. <br><br>Pintxojen raaka-aineissa vain mielikuvitus on rajana. Armi Suojanen<br><br> Valikoima vaihtuu kahden viikon välein<br><br>Basilioksen yrittäjäpariskunta löysi pintxot netistä. Rahaf Shhadeh, 35, näki Instagramissa kuvan pintxoista. Hän näytti sitä puolisolleen, kokki Nazeeh Hannalle, 37. – Pidimme sitä kivana ideana, sanoo Shhadeh. Hän hoitaa ravintolan &quot;paperityöt&quot; ja tarjoilee. Hanna alkoi kehitellä pieniä sormisyötäviä. Nyt pintxoja on Basilioksen vitriinissä monta versiota. Esimerkiksi itse leivotun vaalean leivän päällä on on ilmakuivattua kinkkua, vuohenjuustoa, mansikkahilloa, saksanpähkinää ja balsamicokastiketta. Toisessa vaihtoehdossa pääraaka-aineena on jättikatkarapu, kolmannessa kalkkuna. Hanna vaihtaa valikoiman noin kahden viikon välein. Hän kehittelee koko ajan uusia makuyhdistelmiä. Ravintolan päätuote on pizza. Lista on omaperäinen. Hanna kehitteli juuri oikeanlaista pizzapohjaa noin vuoden ajan Yrittäjät tulivat Suomeen 2015<br><br>Pariskunta lähti Syyriasta sotaa pakoon ja saapui Suomeen Hyrynsalmen vastaanottokeskukseen vuonna 2015. Sieltä he siirtyivät Kemijärvelle. Lopulta Vantaalle Myyrmäkeen he tulivat noin seitsemän vuotta sitten. Syyriassa Hannalla oli it-huolto, johon hän yhdisti myöhemmin nettikahvilan. Hanna opiskeli Suomessa kokiksi Omniassa. Hän työskenteli valmistumisen jälkeen monissa ravintoloissa. Shhadeh on valmistunut Business College Helsingistä. Perheessä on Suomessa syntynyt tytär Eliana. Hän aloittaa koulun syksyllä. Apua uusyrityskeskukselta<br><br>Yrityksen aloittamisessa Vantaan uusyrityskeskus on antanut tärkeää apua. Varsinkin alussa uusyrityskeskuksen tuki oli hyödyllistä. Kun kahvila-ravintola oli avattu, asiakkaat antoivat hyvää palautetta. He antoivat esimerkiksi hyviä vinkkejä, miten asiakkaat löytäisivät paikan. Hanna ja Shhadeh ovat myyrmäkeläisille kiitollisia. – He todella haluavat Myyrmäen olevan hyvä paikka, ja että täällä saa hyvää palvelua. Tutustu Basiliokseen: https://www.basilios.fi/  </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7291502" target="_blank">https://www.vantaansanomat.fi/paikalliset/7291502</a>
            </div>
            <h1>Näppärät pikkusuolaiset tulivat Vantaalle – &quot;Oli yllätys, että moni asiakas halusikin pintxon kahvin kanssa&quot;</h1><h2>Myyrmäkeen keväällä avatun kahvila-ravintola Basilioksen syyrialaistaustainen yrittäjäpariskunta yhdistää ruokalistallaan Espanjan ja Italian.</h2><p>Joskus ravintolassa myytävän tuotteen idea voi tulla yhdestä sosiaalisen median kuvasta. Niin kävi Myyrmäen Ruukkutorin laidalle keväällä avatussa kahvila-ravintola Basilioksessa, kun pizzojen ja kahvilatuotteiden rinnalle haluttiin vielä jotain muuta. Nyt Basilioksessa on tarjolla espanjalaistyyliset pikkuherkut pintxot, joita ei taida olla myynnissä missään muussa ravintolassa Vantaalla. Basilioksen yrittäjäpariskunta bongasi pintxot netistä tai tarkemmin sanoen vaimo Rahaf Shhadeh, 35 näki Instagramissa kuvan pintxoista ja näytti sitä puolisolleen kokki Nazeeh Hannalle, 37.<br><br> – Pidimme sitä kivana ideana, sanoo Shhadeh, joka hoitaa ravintolan &quot;paperityöt&quot; ja tarjoilee. Hanna ryhtyi tuumasta toimeen ja alkoi kehitellä pikkuisia sormisyötäviä. Nyt pintxoja, joita myös tapaksiksi kutsutaan, on Basilioksen vitriinissä useampia versioita. Yhdessä on ilmakuivatun kinkun, vuohenjuuston, mansikkahillon, saksanpähkinän ja balsamicokastikkeen yhdistelmä itse leivotun vaalean leipäsiivun päällä. Toisessa pääraaka-aineena on jättikatkarapu kolmannessa kalkkuna. Pintxovalikoiman Hanna vaihtaa noin kahden viikon välein, sillä hän kehittelee koko ajan uusia makuyhdistelmiä.<br><br> <br><br>Pintxojen raaka-aineissa vain mielikuvitus on rajana. Armi Suojanen<br><br> Aluksi Hannan ja Shhadehin suunnitelma oli, että pintxoja myytäisiin vasta iltapäivästä lähtien viinin seuraksi. – Oli yllätys, että moni asiakas halusikin pintxon kahvin kanssa, Shhadeh kertoo.<br><br>Jalkapallon EM-finaalin katsomista varten eräs asiakas haki ison määrä pintxoja. Se tuntui heistä sopivan pieneltä suolapalalta. Nyt pintxoja tehdään pieni määrä jo ennen iltapäivää. Ensin alkuun pintxoja ei juuri tunnettu ja niitä vain katseltiin, mutta kun Shhadeh keksi maistattaa pari palaa eräällä asiakkaalla, sana lähti kiirimään. – Jalkapallon EM-finaalin katsomista varten eräs asiakas haki ison määrä pintxoja, Shhadeh kertoo. Pintxot ovat Basiliokselle vain pieni oheinen, sillä ravintolan päätuote on pizza. Lista on omaperäinen, ja sen ymmärtää kun tietää, että Hanna kehitteli juuri oikeanlaista pizzapohjaakin noin vuoden ajan. Shhadeh sanoo, että Hanna teki sata taikinaa ennen kuin sai sellaisen kuin halusi. – Jauhoja oli joka paikassa vuoden ajan, Shhadeh kertoo puolison taikinakokeiluista kotona.<br><br> – Halusin sisältä pehmeän, napolilaistyyppisen pohjan, Hanna perustelee. Oikeanlaisen taikinan kehittely pizzoihin oli kovan työn takana ja samaan aikaan Hanna työskenteli muualla kokkina. Helppoa ei ollut löytää hyvää liiketilaakaan, kunnes sitten tärppäsi ja paikka löytyi Myyrmäen uuden kerrostalon kivijalasta. – Basilios on italialais-espanjalainen ja vähän syyrialainen, Shhadeh määrittelee. Basilios-nimi viittaa basilikaan.<br><br> Pizzojen täytteistä löytyy esimerkiksi kylmäsavuloheen yhdistettyä fenkolia, marinoitua punasipulia, rucolaa, ruohosipulia ja tillimajoneesia. Nduja-levite saa seurakseen halloumia, viikunaa, hunajaa ja rucolaa. Basilioksen kasvispizzassa on tofua, munakoisoa, kevätsipulia, seesaminsiemeniä ja teriyakikastiketta tai jopa kantarelleja yhdistettynä bbq-kastikkeeseen, tofuun ja kimchiin rucolalla ryyditettynä. Kekseliästä! <br><br> Yrittäjät eivät ole päästäneet itseään helpolla oman ravintolan perustamisessa eikä heidän matkansa tähän pisteeseen ole ollut helppo. Pariskunta lähti Syyriasta sotaa pakoon ja saapui Suomeen ensin Hyrynsalmen vastaanottokeskukseen 2015. Sieltä he siirtyivät Kemijärvelle ja lopulta Vantaalle Myyrmäkeen noin seitsemän vuotta sitten. Syyriassa Hannalla oli it-huolto, johon hän yhdisti myöhemmin nettikahvilan. Suomessa Hanna opiskeli kokiksi Omniassa ja työskenteli valmistumisensa jälkeen useissa ravintoloissa. Shhadeh on valmistunut Business Collage Helsingistä ja pariskunnalla on Suomessa syntynyt tytär Eliana. Hän aloittaa koulun syksyllä.<br><br> Myyrmäkeläispariskunta sanoo, että yrityksen aloittamisessa Vantaan uusyrityskeskus on antanut tärkeää apua. Asiat ovat selvinneet siellä ja varsinkin alussa uusyrityskeskuksen tuki oli hyödyllistä. Kun kahvila-ravintola oli avattu, asiakkaat antoivat rakentavaa palautetta ja muun muassa hyviä vinkkejä, että asiakkaat löytäisivät paikan. Siitä Hanna ja Shhadeh ovat myyrmäkeläisille kiitollisia. – He todella haluavat Myyrmäen olevan hyvä paikka, ja että täällä saa hyvää palvelua.<br><br> </p>
        </div>
    </body>
    </html>
    