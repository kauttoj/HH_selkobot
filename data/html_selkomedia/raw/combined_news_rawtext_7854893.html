
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7854893" target="_blank">https://www.selkomedia.fi/paikalliset/7854893</a>
            </div>
            <h1>Helsinkiläinen asuinalue valittiin Pohjoismaiden parhaaksi</h1><h2>Suomesta kilpailuun osallistui seitsemän ehdokasta.</h2><p>Pohjois-Helsingin Alppikylä on valittu Pohjoismaiden parhaaksi asuinalueeksi. Kilpailussa palkittiin Setlementtiasuntojen yhteisöllinen talo. Alppikylä tunnetaan värikkäistä taloistaan. Se sijaitsee Tattarisuon itäpuolella lähellä Malmin lentokenttää. Kilpailuun osallistuttiin minuutin pituisella videolla. Alppikylän asukkaat kertovat videolla hyvästä naapurihengestään. – Parasta ovat naapurit, videolla kerrotaan. Voit katsoa videon tästä.  Yhteisöllisyys näkyy siinä, että asukkaat tekevät yhdessä esimerkiksi pihatöitä ja hoitavat viljelylaatikoita. Asukkaat jakavat myös ylijäänyttä ruokaa alueen asukkaille. Kilpailuun ilmoittautui yhteensä 19 ehdokasta. Niistä seitsemän oli Suomesta. Setlementtiasunnot valitsi Alppikylän kilpailuehdokkaaksi, koska alue on luonnonläheinen, sen talot ovat erityisiä ja alue on tunnettu yhteisöllisyydestään. Kilpailun järjesti NBO Housing Nordic. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7849534" target="_blank">https://www.helsinginuutiset.fi/paikalliset/7849534</a>
            </div>
            <h1>Helsinkiläinen asuinalue valittiin Pohjoismaiden parhaaksi – &quot;Parasta ovat naapurit&quot;</h1><h2>Suomesta kilpailuun ilmoittautui seitsemän ehdokasta.</h2><p>Pohjois-Helsingin Alppikylä ja siellä sijaitseva Setlementtiasuntojen yhteisöllinen talo on valittu Pohjoismaiden parhaaksi asuinalueeksi. Kilpailun Pohjoismaiden parhaasta asuinalueesta järjesti NBO Housing Nordic. Värikkäistä kaupunkipientaloista tunnettu Alppikylä sijaitsee Tattarisuon itäpuolella lähellä Malmin lentokentän aluetta.<br><br> Kilpailuun osallistuttiin minuutin pituisella videolla. Alppikylän asuinalueen videolla asukkaat kertovat hyvästä naapurihengestään.<br><br> – Parasta ovat naapurit, videolla kerrotaan. Setlementtiasuntojen mukaan yhteisöllisyys näkyy yhteisenä tekemisenä pihatalkoissa ja viljelylaatikoiden hoitamisessa. Asukkaat pyörittävät myös hävikkiruokajakelua alueen asukkaille. – Panostamme kaikissa taloissamme yhteisöllisyyteen ja otamme sen rakennuksen suunnitteluvaiheesta lähtien huomioon. Alppikylän talossamme yhteishenki on kuitenkin tavallistakin vahvempi, kertoo Setlementtiasuntojen asiakkuusjohtaja Katri Kaukinen tiedotteessa.<br><br> NBO Housing Nordic on Pohjoismaisten kohtuuhintaisten vuokra- ja asumisoikeustalojen omistajien yhteistyöjärjestö. Kilpailuun ilmoittautui yhteensä 19 ehdokasta, joista seitsemän oli Suomesta.<br><br> Setlementtiasunnot valitsi Alppikylän asuinalueen kilpailuehdokkaaksi, sillä alue on luonnonläheinen, arkkitehtuurisesti erityinen ja tunnettu yhteisöllisyydestään, Setlementtiasuntojen tiedotteessa kerrotaan. </p>
        </div>
    </body>
    </html>
    