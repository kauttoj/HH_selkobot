
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6866533" target="_blank">https://www.selkomedia.fi/paikalliset/6866533</a>
            </div>
            <h1>Erikoinen tilanne: Samalla alalla on paljon työttömiä ja avoimia työpaikkoja</h1><h2>Työvoiman kysyntä ja tarjonta ei ole tasapainossa yhdessäkään Uudenmaan 15 kysytyimmässä ammatissa. Näin kertoo Ennakointikamari.</h2><p>Työvoimapula on helpottanut monilla aloilla Uudellamaalla, mutta se ei ole pelkästään hyvä uutinen. – Se johtuu siitä, että työvoiman kysyntä on niin paljon laskenut vaikean taloustilanteen takia, kertoo projektipäällikkö Olli Oja. Hän työskentelee Ennakointikamarissa. Se on Helsingin seudun kauppakamarin verkosto. Ennakointikamari julkaisee tällä viikolla tuoreen tilannekatsauksen. Taantuma on tilapäistä<br><br>Rakennusala kärsi aiemmin kovasta työvoimapulasta. Nyt uusia kerrostaloja ei juurikaan rakenneta. Siksi työntekijöitä ei tarvita entiseen malliin. Myös ravintola-alalla on puhuttu pitkään työvoimapulasta. Työ- ja elinkeinoministeriön (TEM) tilastojen mukaan alalla on nyt ylitarjontaa työntekijöille. Joillakin aloilla voi myös olla työnhakijoita, jotka todellisuudessa eivät etsi oman alansa töitä. Olli Oja huomauttaa, että taantuma on kuitenkin tilapäistä. Liikaa tai liian vähän työnhakijoita<br><br>Työvoiman kysyntä ja tarjonta eivät ole tasapainossa yhdessäkään Uudenmaan kysytyimmistä 15 ammatista. Tämä tarkoittaa, että työvoimaa on joko liikaa tai liian vähän työpaikkoihin verrattuna. Tämä voi johtua myös siitä, että alan hakijoiden osaaminen ei vastaa avoimien työpaikkojen vaatimuksia tai työpaikat eivät vastaa hakijoiden toiveita. Uudellamaalla samalla alalla voi olla yhtä aikaa paljon työttömiä työnhakijoita ja paljon avoimia työpaikkoja. Esimerkiksi kuorma-auton ja erikoisajoneuvon kuljettajille on Uudellamaalla paljon avoimia työpaikkoja. Samaan aikaan työttömiä kuljettajia on paljon. – Usein voi olla esimerkiksi epäsäännöllisiä työaikoja, joiden takia esimerkiksi perheelliset eivät pysty näitä työpaikkoja hakemaan, Olli Oja kertoo. Koulutuksesta olisi apua<br><br>Tilanne ei Ojan mukaan näytä merkittävästi parantuvan ainakaan vielä vuoteen 2028 mennessä. Hän kaipaa Uudellemaalle vahvempaa ohjausta. – Jonkun toimijan pitäisi osata yhdistää työpaikkoja ja työntekijöitä. Jos työnhakijalta puuttuu joku pieni palanen osaamista, sen pitäisi olla helposti paikattavissa. TE-toimistot lakkaavat olemasta ensi vuoden alusta. Työvoimapalvelut kuitenkin jatkuvat. – Ideaalitilanteessa työvoimaviranomainen tuntee alan ja osaa ohjata, että hei, sinulta voisi puuttua tällainen koulutuspalikka. Sitä on saatavissa täältä ja täältä. Ojan mukaan työvoimaviranomainen voisi myös järjestää koulutuksia. Niillä saataisiin parannettua työnhakijoiden osaamista paremmin työnantajien tarpeisiin. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/6853030" target="_blank">https://www.helsinginuutiset.fi/paikalliset/6853030</a>
            </div>
            <h1>Työmarkkinat | Tällainen on nyt työtilanne Uudenmaan 15 suosituimmalla alalla</h1><h2>Työvoiman kysyntä ja tarjonta ei ole tasapainossa yhdessäkään Uudenmaan 15 kysytyimmässä ammatissa. Näin kertoo Ennakointikamari.</h2><p>Työvoimapula on helpottanut monilla aloilla Uudellamaalla, mutta se ei ole pelkästään hyvä uutinen. – Se valitettavasti johtuu siitä, että työvoiman kysyntä on niin paljon laskenut vaikean taloustilanteen vuoksei, kertoo Helsingin Uutisille projektipäällikkö Olli Oja Ennakointikamarista, joka on Helsingin seudun kauppakamarin koordinoima verkosto.<br><br>Pelastuslaitoksen työntekijä pyysi työsuhdepyöräetua – sai viestinnästään kaksi kirjallista varoitusta<br><br> Ennakointikamari julkaisee tänään tuoreimman tilannekatsauksensa.<br><br> Yksi kovasta työvoimapulasta aiemmin kärsineistä aloista on rakennusala. Nyt uusien kerrostalojen rakentaminen on pitkälti jäissä, joten työntekijöitäkään ei tarvita entiseen malliin. Samoin ravintola-alalla on puhuttu pitkään työvoimapulasta, mutta työ- ja elinkeinoministeriön (TEM) tilastojen mukaan alalla on nyt ylitarjontaa työntekijöille. Osalla aloista voi myös olla työnhakijoita, jotka todellisuudessa eivät etsi oman alansa töitä. Oja huomauttaa, että taantuma on kuitenkin tilapäinen tila. – Ei voi sanoa, etteikö ongelma olisi kasvoillamme ihan pian.<br><br>Jesse, 49, joutui pulaan työkkärissä, sitten kouraan iskettiin 4 tyhjää lomaketta – &quot;En voi auttaa enempää&quot;<br><br> Työvoiman kysyntä ja tarjonta eivät ole tasapainossa yhdessäkään Uudenmaan kysytyimmistä 15 ammatista. Tämä tarkoittaa, että työvoimaa on joko liikaa tai liian vähän suhteessa työpaikkoihin – tai sitten on niin sanottu kohtaanto-ongelma eli joko alan hakijoiden osaaminen ei vastaa avoimien työpaikkojen vaatimuksia tai sitten työpaikat eivät vastaa hakijoiden toiveita. <br><br> Uudellamaalla eletäänkin nyt tilannetta, jossa samalla alalla voi olla paljon työttömiä työnhakijoita ja paljon avoimia työpaikkoja.<br><br> Esimerkiksi kuorma-auton ja erikoisajoneuvon kuljettajille on Uudellamaalla samaan aikaan tarjolla paljon avoimia työpaikkoja ja toisaalta työttömiä kuljettajia on paljon. – Usein saattaa olla esimerkiksi epäsäännöllisiä työaikoja, joiden vuoksi esimerkiksi perheelliset eivät pysty näitä työpaikkoja hakemaan, Olli Oja kertoo. Tilanne ei Ojan mukaan näytä merkittävästi parantuvan ainakaan vielä 2028 mennessä. Hän kaipaakin Uudellemaalle vahvempaa ohjausta. – Jonkun toimijan pitäisi osata mätsätä työpaikkoja ja työntekijöitä ja jos työnhakijalta puutuu jokin pieni palanen osaamista, sen pitäisi olla helposti paikattavissa.<br><br> Eikö tätä varten ole TE-toimistot? – TE-toimistothan lakkaavat olemasta ensi vuoden alusta, mutta työvoimapalvelut jatkuvat. Tämän soisi olevan heidän ydintehtäväänsä. Toki heillä on myös esimerkiksi työttömyysturvasta ja näistä lausunnoista huolehtiminen. – Ideaalitilanteessa työvoimaviranomainen tuntee alan ja osaa ohjata, että hei. sinulta voisi puuttua tällainen koulutuspalikka, ja sitä on saatavissa täältä ja täältä. Toisaalta työvoimaviranomainen voisi myös järjestää koulutuksia, joilla saataisiin työnhakijoiden osaamista räätälöityä paremmin työnantajien tarpeisiin, Oja hahmottelee.</p>
        </div>
    </body>
    </html>
    