
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7874112" target="_blank">https://www.selkomedia.fi/paikalliset/7874112</a>
            </div>
            <h1>Suositun metroaseman remontti alkaa syksyllä</h1><h2>Herttoniemen metroaseman remontti kestää kaksi vuotta.</h2><p>Herttoniemen metroasema aiotaan remontoida. Remontti maksaa kuusi miljoonaa euroa. Se tehdään vuosien 2024–2026 aikana. Remontin on tarkoitus alkaa jo tänä syksynä. – Mikäli kaupunginhallitus hyväksyy hankkeen, tullaan kunnostus aloittamaan tämän vuoden puolella, sanoo projektipäällikkö Lasse Vepsä. Korjaustyöt alkavat huoltorakennuksesta ja lippuhallista. Myös bussikatoksia korjataan. Kaupunginhallitus on hyväksynyt suunnitelman metroaseman korjauksesta. Korjaustyöt eivät vaikuta metro- tai bussiliikenteeseen. <br><br>Sisäänkäynnin yläpuolelle tulee uusia lasituksia. Bolder Development Oy<br><br> Matkustajille näkyviä muutoksia ovat esimerkiksi itäisen lippuhallin pintojen kunnostus, valaistuksen parantaminen ja uudet lasitukset. Kaupunginhallitus haluaa, että myös toista lippuhallia korjataan. – Kunnostamishankkeen yhteydessä uusitaan myös metroaseman hissit ja liukuportaat. Ulkoalueilla bussikatokset pestään ja huoltomaalataan ja betoniset istutuslaatikot korvataan näyttävillä ruukkukasveilla. Ulkoalueen valaistusta parannetaan, Vepsä sanoo. Metroaseman sisällä tehdään remonttia vuoden 2025 aikana. Aseman talotekniikkaa ja turvallisuusjärjestelmiä korjataan ja uusitaan. Korjaustyö tekee asemasta varmemman, turvallisemman ja viihtyisämmän. Myös itäpäädyn hissi ja liukuportaat uusitaan myöhemmin. <br><br>Myös aseman valaistusta uusitaan. Bolder Development Oy<br><br> Herttoniemen metroasema on otettu käyttöön vuonna 1982. Asemaa ei ole peruskorjattu. Asemaa käyttää joka päivä noin 35 000 matkustajaa. Herttoniemen metroasema on Itä-Helsingissä. Siellä on myös bussi- ja pyöräliikennettä. Kaupunki arvioi, että korjaustyö parantaa asemaa noin 7–10 vuodeksi. Metroaseman laajempaa perusparannusta suunnitellaan. Matkustajat ovat toivoneet pitkään aseman kunnostamista. Korjaustyön suunnittelussa on käytetty matkustajien mielipiteitä. Matkustajat toivovat, että asema olisi siistimpi ja viihtyisämpi. He toivovat myös parempia odotustiloja aseman lippuhallissa ja bussipysäkeillä. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7867216" target="_blank">https://www.helsinginuutiset.fi/paikalliset/7867216</a>
            </div>
            <h1>Idän suositun metroaseman remontti alkaa syksyllä – kestää 2 vuotta</h1><h2>Herttoniemen metroaseman remontoidaan kuudella miljoonalla eurolla. Kunnostustyö parantaa aseman toimintavarmuutta ja viihtyisyyttä vain 7–10 vuotta, arvioi kaupunki.</h2><p>Herttoniemen metroasema aiotaan remontoida kuudella miljoonalla eurolla vuosien 2024–2026 aikana. Kunnostustöiden on tarkoitus alkaa jo tänä syksynä. – Mikäli kaupunginhallitus hyväksyy hankkeen, tullaan kunnostamistoimenpiteitä aloittamaan tämän vuoden puolella, toteaa projektipäällikkö Lasse Vepsä Helsingin Uutisille. Kunnostustyöt aloitetaan huoltorakennuksen ja lippuhallin vesikatetöillä sekä bussikatosten kunnostamistöillä.<br><br> Kaupunginhallitus hyväksyi maanantaina (23.9.) Herttoniemen metroaseman hankesuunnitelman. Matkustajien kannalta merkillepantavaa remontissa on, että kunnostustyöt eivät vaikuta metro- eivätkä bussiliikenteeseen. <br><br>Havainnekuvassa Herttoniemen metroaseman sisäänkäynnin yläpuolelle tulee uusia lasituksia. Bolder Development Oy<br><br> Merkittävimmät matkustajille näkyvät muutokset koskevat itäisen lippuhallin pintojen kunnostamistöitä, metroaseman verkkoseinämien vaihtamista, valaistuksen parantamista ja uusia julkisivujen lasituksia. <br><br> Kaupunginhallitus edellytti maanantaina, että kunnostamistoimenpiteitä tehdään myös läntisessä lippuhallissa. – Kunnostamishankkeen yhteydessä uusitaan myös metroaseman hissit ja liukuportaat. Ulkoalueilla bussikatokset pestään ja huoltomaalataan ja betoniset istutuslaatikot korvataan näyttävillä ruukkukasveilla. Ulkoalueen valaistusta parannetaan, Vepsä toteaa.<br><br> Metroaseman sisäpuoliset työt tehdään vuoden 2025 aikana. Myös aseman taloteknisiä ja turvallisuusjärjestelmiä korjataan ja uusitaan. Kunnostustyö parantaa aseman toimintavarmuutta, turvallisuutta ja viihtyisyyttä. Myös itäpäädyn hissi ja liukuportaat uusitaan kunnostushankkeen yhteydessä myöhemmässä vaiheessa. <br><br>Hettoniemen uudistettu metroasema iltavalaistuksessa. Vuosien 2024-2026 tehtävän kunnostuksen aikana myös valaistusta uusitaan. Bolder Development Oy<br><br> Herttoniemen metroasema on otettu käyttöön vuonna 1982. Asema on peruskorjaamaton. Sitä käyttää päivittäin noin 35 000 matkustajaa.<br><br> Itä-Helsingissä sijaitseva Herttoniemen metroasema on metro-, bussi- ja pyöräliikenteen solmukohta. Kunnostustyö parantaa aseman toimintavarmuutta, turvallisuutta ja viihtyisyyttä noin 7–10 vuodeksi, arvioi kaupunki. Metroaseman laajempaa perusparannusta varaudutaan valmistelemaan samaan aikaan mahdollisesti toteutettavan kaupunkikehittämishankkeen kanssa. Matkustajat ovat pitkään toivoneet metroaseman kunnostusta. Kunnostustyön suunnittelun tukena on käytetty matkustajille alkuvuonna tehdyn kyselyn tuloksia. Kyselyyn vastanneet toivoivat parannusta muun muassa aseman sisä- ja ulkotilojen yleisilmeeseen, siisteyteen ja viihtyisyyteen sekä aseman yleiseen toiminnallisuuteen, kuten odotustiloihin aseman lippuhallissa ja bussipysäkeillä.<br><br> </p>
        </div>
    </body>
    </html>
    