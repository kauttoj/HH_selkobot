
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7854793" target="_blank">https://www.selkomedia.fi/paikalliset/7854793</a>
            </div>
            <h1>Vantaalla suunnitellaan rakennusta, jossa saa koulutusta englanniksi päiväkodista lukioon asti</h1><h2>Vantaalla halutaan laajentaa kansainvälistä IB-ohjelmaa.</h2><p>Vantaan kaupunki suunnittelee, että se laajentaa kansainvälistä IB-koulutusta päiväkoti- ja kouluikäisille. Tällä hetkellä Vantaalla on IB-linja vain Tikkurilan lukiossa. IB eli International Baccalaureate suoritetaan englannin kielellä. IB-ohjelma toimii noin 160 maassa. Vantaan kaupungin mukaan IB-ohjelma tarjoaa perheille mahdollisuuden kansainväliseen koulutukseen Vantaalla. Kaupunki uskoo, että se houkuttelee uusia asukkaita Vantaalle. Tällä hetkellä Vantaalla on enemmän kiinnostuneita kuin paikkoja tähän kansainväliseen koulutukseen. Vantaan kaupunki on jo aiemmin päättänyt, että Aviapoliksen Muurassa voisi opiskella englannin kielellä päiväkodista toiselle asteelle. Jos suunnitelmat toteutuvat, IB-ohjelman toiminta käynnistyisi Aviapoliksen alueella syksyllä 2027. Syksyllä 2030 se siirtyisi Tikkurilaan. Kaupunki suunnittelee, että se rakentaa Tikkurilaan uuden IB-talon. Se palvelisi ensisijaisesti vantaalaisia, mutta noin puolet lapsista ja nuorista tulisi muualta. IB-ohjelmaan on suunniteltu paikka 126 päiväkoti-ikäiselle ja 450 peruskoululaiselle. Peruskoululaiset ovat 1.–9.-luokkalaisia. IB-opetuksen kustannus päiväkoti-ikäisille ja peruskoululaisille olisi noin 340 000 euroa vuodessa. Vantaan kasvatuksen ja oppimisen lautakunta on päättänyt käynnistää valmistelun, jonka tavoitteena on perustaa päiväkoti ja koulu, jossa on IB-koulutus. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7849685" target="_blank">https://www.vantaansanomat.fi/paikalliset/7849685</a>
            </div>
            <h1>Suunnitelma: Vantaa rakentaa uuden talon, jossa englanninkielistä koulutusta saa päiväkodista lukioon</h1><h2>Vantaalla halutaan laajentaa kansainvälistä IB-ohjelmaa jo päiväkoti-ikäisille.</h2><p>Vantaan kaupunki suunnittelee kansainvälisen IB-koulutuksen laajentamista varhaiskasvatukseen ja perusopetukseen. Tällä hetkellä Vantaalla on IB-linja vain Tikkurilan lukiossa. Englannin kielellä suoritettava IB eli International Baccalaureate on ohjelma, joka toimii noin 160 maassa. Kaupungin mukaan IB-ohjelma tarjoaa perheille mahdollisuuden kansainväliseen koulutukseen Vantaalla. Kaupunki näkee tämän mahdollisuutena houkutella uusia kaupunkilaisia. Tällä hetkellä kansainväliseen koulutukseen on Vantaalla enemmän kysyntää kuin tarjontaa. Vantaan kaupunki on jo aiemmin päättänyt, että Aviapoliksessa sijaitsevaan Muuraan rakennetaan englanninkielinen polku päiväkodista toiselle asteelle.<br><br>Vantaa satsaa englanninkieliseen koulutukseen: uusia luokkia ja lukiopaikkoja – &quot;Emme halua tehdä eliittikouluja&quot;<br><br> Jos suunnitelmat toteutuvat, IB-ohjelman toiminta käynnistyisi Aviapoliksen alueella syksyllä 2027 ja siirtyisi syksyllä 2030 Tikkurilaan. Kaupungin suunnitelmissa on rakentaa Tikkurilaan uusi IB-talo, joka olisi osa Tikkurilan alueen palveluverkkoa ja palvelisi ensisijaisesti vantaalaisia, mutta arviolta noin puolet lapsista ja nuorista tulisi muualta. IB-ohjelmaan on suunniteltu paikka 126 päiväkoti-ikäiselle ja 450 peruskoululaiselle eli 1.–9.-luokkalaiselle. Vuositasolla IB-opetuksen kustannus päiväkoti-ikäisille ja peruskoululaisille olisi noin 340 000 euroa. Vantaan kasvatuksen ja oppimisen lautakunta päätti viime viikolla käynnistää valmistelun, jonka tavoitteena on perustaa päiväkoti ja yhtenäinen peruskoulu, joissa tarjotaan varhaiskasvatusta ja perusopetusta IB:n Primary Years Program- ja Middle Years Program -ohjelmien mukaisesti.<br><br>Englannin kielellä suoritettavalla peruskoululla on suuri suosio Vantaalla, mutta vain kolmannes hakijoista pääsee kansainväliseen kouluun Pakkalaan<br><br> </p>
        </div>
    </body>
    </html>
    