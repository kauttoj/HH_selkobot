
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7344172" target="_blank">https://www.selkomedia.fi/paikalliset/7344172</a>
            </div>
            <h1>Helsingissä aloitti lukio, jossa opiskellaan oikeilla työpaikoilla –  Alex, 16: &quot;Unelmana Spotify tai Google&quot;</h1><h2>Helsingissä on aloittanut uusi lukio. Vallilassa sijaitseva Konepajan lukio on poikkeuksellinen. Siellä ei ole koeviikkoja, ja osa opetuksesta tapahtuu työpaikoilla.</h2><p>Helsingissä alkoi 8. elokuuta uusi lukio. Tämä lukio on Vallilassa ja sen nimi on Konepajan lukio. Siellä ei ole koeviikkoja. Myös osa opiskelusta tapahtuu työpaikoilla. Näitä työpaikkoja ovat esimerkiksi Ateneum, Eezy, sähköbussifirma VDL, työterveyslaitos sekä päiväkodit ja kirjastot. Alex Natchey kertoo, että hän haluaisi opiskella suurissa firmoissa, kuten Spotify tai Google. Alvar Leppänen toivoo, että lukio tekisi yhteistyötä Palloliiton kanssa. Konepajan lukiossa ei tarvitse stressata koeviikoista. Koulun rehtori Katri Hyrsky kertoo, että tämä antaa enemmän aikaa opiskelulle työpaikoissa. Kursseilla on kyllä loppukokeita, mutta ne sijoitetaan niin, ettei samana päivänä ole useampaa koetta. Paljon tiimityötä<br><br>Veera Hallenberg haaveilee psykologin tai ensihoitajan ammatista. Hän kertoo, että hänelle teki vaikutuksen se, että koulussa ei ole koeviikkoja. Hänestä tuntuu, että hän voi keskittyä opintoihin paremmin. Hän on myös kiinnostunut terveyteen ja ihmisten hyvinvointiin liittyvistä yrityksistä. Jotkut ovat epäilleet, onko tämä erilainen lukio hyvä. He miettivät, saavatko opiskelijat tarpeeksi tietoa esimerkiksi ylioppilaskokeita varten. Rehtori Katri Hyrsky kertoo, että yhteistyö työpaikkojen kanssa tehdään lukion opetussuunnitelman mukaan. Tavoite on, että opiskelijat pääsevät korkeakouluun ja suorittavat ylioppilastutkinnon. Kouluun haki yli 800 opiskelijaa. Heistä noin 200 pääsi sisään. Koulussa tulee olemaan noin 600 opiskelijaa, kun kaikki luokka-asteet ovat lukiossa samaan aikaan. Koulussa opiskelijat tekevät paljon töitä tiimeissä. Jokainen opiskelija saa oman tiimin. Tiimissä on viisi opiskelijaa. Lisäksi on &quot;kotitiimi&quot;, joka tarkoittaa opiskelijan omaa ryhmää. Ryhmissä on 25 opiskelijaa. Rehtori Katri Hyrsky sanoo, että he uskovat, että yhteisöllisyys lisää opiskelijoiden hyvinvointia. Hän sanoo, että koulussa ei jää yksin. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7341223" target="_blank">https://www.helsinginuutiset.fi/paikalliset/7341223</a>
            </div>
            <h1>Alex, 16, pääsi haluttuun lukioon Helsin­gissä – ei koeviikkoja, osa opinnoista oikeassa työpaikassa</h1><h2>Moni halukas jäi ilman opiskelupaikkaa lukiossa, joka on tilastopoikkeus. Erikoista on myös koeviikkojen puuttuminen.</h2><p>Helsingissä aloitti torstaina 8. elokuuta täysin uusi lukio. Vallilassa sijaitseva Konepajan lukio on poikkeuksellinen, koska siellä ei ole koeviikkoja ja osa opetuksesta tapahtuu työpaikoilla. Työpaikkoja, joihin opiskelijat pääsevät ovat muun muassa Ateneum, Eezy, sähköbussifirma VDL, työterveyslaitos sekä päiväkodit ja kirjastot. Opiskelu työpaikoissa tapahtuu aina keskiviikkoisin. Helsingin Uutiset kysyi koulun uusilta 16-vuotiailta opiskelijoilta, missä työpaikoissa he haluaisivat suorittaa lukio-opintoja.<br><br> – Oikea kokemus työelämästä ja ryhmässä työskentely kiinnostavat minua. Äitini on yrittäjä ja haluan itsekin yrittäjäksi. Unelmien yrityskumppaneita minulle lukiossamme olisivat suuret firmat, kuten Spotify tai Google, Kruunuvuorenrannassa asuva Alex Natchey kertoo. <br><br>Rehtori Katri Hyrsky vakuuttaa, että lukion yleissivistävät tavoitteet täyttyvät, vaikka osa opinnoista suoritetaan työpaikoilla. Sara Akinci<br><br> Töölöläinen Alvar Leppänen toivoo lukiolle yhteistyötä esimerkiksi Palloliiton kanssa. –Valmennan jalkapalloa Helsingin Ponnistuksessa ja futisvalmentajan ura on suunnitelmissani.<br><br> Natchey on tyytyväinen, ettei Konepajan lukiossa tarvitse stressata koeviikoista. Rehtori Katri Hyrsky sanoo, että yksi syy koeviikoista luopumiseen oli tilan raivaaminen verkostoitumiselle eli työpaikoissa olemiselle. – Kursseilla on loppukokeita, mutta peruskoulun tapaan mietitään mille päivälle kokeet sijoitetaan, ettei samana päivänä ole useampaa koetta, Hyrsky kertoo.<br><br> <br><br>Pälkäneentiellä sijaitsevan koulun nimeksi tuli Konepajan lukio, koska se on lähellä Konepajan aluetta. &quot;Nimellä halutaan heijastaa tekemisen meininkiä. Vallilan lukio oli mietinnässä, mutta se nimi tuntui liian pliisulta. Kun ikkunasta näkyy Konepaja, niin päädyttiin tähän nimeen,&quot; koululta kerrotaan. Aapo Siippainen<br><br> Espoolainen Veera Hallenberg haaveilee psykologin tai ensihoitajan ammatista. – Kiinnostuin tästä koulusta, kun koulu esiteltiin peruskoulussamme. Koeviikottomuus toi tunteen, että opintoihin voi keskittyä paremmin. Tiimityö ja kaikkien huomioiminen teki vaikutuksen. Terveyteen ja ihmisten hyvinvointiin liittyvät yritykset kiinnostavat minua. Erilainen lukio on herättänyt muun muassa opetusalalla epäilyjä, varmistaako se riittävän yleissivistyksen tason esimerkiksi ylioppilaskokeita varten. Helsingin Uutiset kysyi asiasta rehtori Katri Hyrskyltä. – Yhteistyö kumppaneiden kanssa tehdään lukion opetussuunnitelman pohjalta. Lukio-opintojen tavoite on korkeakoulukelpoisuus ja ylioppilastutkinto. Opettajat ja työpaikat tapaavat keskenään, ja pohtivat mitä yhteistyö voisi olla. Sen jälkeen opettaja kääntää ajatukset sopivaksi lukion opetussuunnitelmaan. Esimerkiksi terveystietoon liittyvää työergonomiaa voi oppia työpaikoilla, ja näin tulee sovellettua koulun opetussuunnitelmaa käytännössä, Hyrsky sanoo.<br><br> Kouluun haki yli 800 opiskelijaa, ja heistä noin 200 pääsi sisään. Koulun lopullinen opiskelijamäärä tulee olemaan noin 600, kun kaikki luokka-asteet ovat lukiossa samanaikaisesti. – Jotkut opiskelijat harmittelivat jälkikäteen, että eivät hakeneet meille, kun eivät tienneet lukion olemassaolosta. Hakijamäärä olisi siis todellisuudessa ollut suurempikin, Hyrsky summaa. Katso lisää kuvia tiloista painamalla alla olevaa kuvaa. <br><br> 4<br><br>			<br><br>Koulussa tulee olemaan enimmillään 600 opiskelijaa. Sara Akinci<br><br>Katso isompi kuva<br><br>Koulun musiikkiluokka. Sara Akinci<br><br>Katso isompi kuva<br><br>Koulun pihaa. Sara Akinci<br><br>Katso isompi kuva<br><br>Kuntosali. Sara Akinci<br><br> Kun opiskelijaprofiilia katsoo tarkemmin, erottuu Konepajan lukio muista lukioista sukupuolijakaumallaan. Opetushallituksen tilastojen mukaan suurempi osa lukio-opiskelijoista on tyttöjä. Konepajan lukiossa poikia on kuitenkin 57,5 prosenttia opiskelijoista.<br><br> Lukion keskiarvoraja selvisi vasta hakuprosessin lopulla. Lukiossa oltiin päätetty, että viimeisenä lukioon valitun opiskelijan keskiarvo tulee olemaan alin mahdollinen keskiarvo lukioon. Alin keskiarvo, jolla tultiin sisään, oli 7,08. Keskiarvorajaksi asetettiin lopulta 7. <br><br>Ensimmäiset 200 opiskelijaa aloitti koulussa. Halukkaita oli yli 800. Sara Akinci<br><br> Opetuksen keskiössä ovat myös tiimityötaidot. Orientaatioviikolla jokainen opiskelija saa oman tiiminsä. Opiskelija pääsee tutustumaan omaan viiden hengen tiimiinsä koko ensimmäisen viikon ajan. Niin sanotun &quot;pikkutiimin&quot; lisäksi on &quot;kotitiimi&quot;, jolla tarkoitetaan opiskelijan omaa ryhmää. Ryhmissä on 25 opiskelijaa. – Meillä on suuri luotto siihen, että yhteisöllisyys lisää opiskelijoiden hyvinvointia. Täällä ei jää yksin, Hyrsky sanoo.<br><br> </p>
        </div>
    </body>
    </html>
    