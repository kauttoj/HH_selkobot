
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6809100" target="_blank">https://www.selkomedia.fi/paikalliset/6809100</a>
            </div>
            <h1>Voiko Tiktokin avulla oppia tanssimaan? Suositut tanssihaasteet näkyvät myös tanssitunneilla</h1><h2>Hiphopin suosikkitanssi on tällä hetkellä sturdy.</h2><p>Tiktok-sovelluksessa näkyy paljon tanssihaasteita. Ne ovat suosittuja. Tämä näkyy myös Vantaan katutanssiyhdistyksen tanssitunneilla. Yhä useammin oppilaat haluavat oppia tanssiliikkeitä, jotka ovat nähneet Tiktokissa. He pyytävät niissä apua opettajiltaan. – Oppilaat haluavat kokeilla Tiktokissa tanssiliikkeitä, jotka ovat nähneet Tiktokissa, sanoo Lilli Huttula, 35. Hän on Vantaan katutanssiyhdistyksen opettaja. Yhdistyksessä tiedetään, että nuorten tanssitunneilla nähdään usein ensimmäisenä suosittujen tanssi-ilmiöiden nousu. Esimerkiksi flossaus-tanssi nousi maailmanlaajuiseksi ilmiöksi noin viisi vuotta sitten. Se levisi ihmisten tietoisuuteen eri sosiaalisen median kanavissa. Tällä hetkellä katutanssiyhdistyksen salilla Myyrmäessä on harjoiteltu ahkerasti tanssia nimeltä sturdy. – Tämä tanssi on näkynyt Tiktokin tanssihaasteissa. Sturdy on varsin suosittua nuorten keskuudessa tällä hetkellä, joten olen itsekin opetellut sitä. Otimme sturdyn mukaan jopa meidän kevään kilpailuohjelmaan, Huttula kertoo. Huttula ei ole itse aktiivinen Tiktokin käyttäjä, mutta yrittää kiinnittää huomiota, kun nuorten puheissa kuuluu uusia tanssisuuntauksia. <br><br>Vantaan katutanssiyhdistyksen opettaja Lilli Huttula (takana) näkee somehaasteissa yviä ja huonoja puolia. Nella Juntunen, 12, ja Anna Wallin, 13, kuuluvat hiphop-valmennusryhmään. Päivi Tuovinen<br><br> Some innostaa, mutta siinä on huonotkin puolensa<br><br>Huttula on iloinen, että Tiktok-tanssihaasteet innostavat yhä useampia lapsia ja nuoria tanssimaan. Hän kuitenkin näkee sosiaalisen median sovelluksessa myös ongelmia. – Olen miettinyt paljon, mitä Tiktok tekee lasten läsnäololle ja vuorovaikutukselle, jotka tanssisalissa ovat ihan ykkösjuttuja. Olen hieman huolissani, mitä ruudun kanssa tanssiminen tekee lapsille ja nuorille, hän sanoo. Huttula on ammatiltaan myös psykologi. Vantaan katutanssiyhdistyksessä hän on opettanut koko yhdistyksen olemassaolon ajan eli vuodesta 2014 saakka. Huttula kokee, että aikuisilla on myös tanssimaailmassa suuri vastuu siitä, millä tavalla sosiaalinen media otetaan osaksi harrastusta. – Sosiaalinen media, kuten Tiktok, toimii hyvänä innostajana. Somessa voi kuitenkin pyöriä monenlaisia videoita, joissa liikkeitä opetetaan väärin. Lisäksi tanssien alkuperäiset tekijät eivät aina tule ilmi, ja erilaiset somevaikuttajat tai -julkkikset keräävät huomion sekä kiitoksen tansseista. Huttula painottaa, että tanssissa ei ole tärkeintä täydellisyys, mutta on tärkeää tietää, millainen liike on oikein tehtynä. – Hiphopissa pidetään tärkeänä tanssin historian tuntemusta ja alkuperäisten tekijöiden arvostamista. Hiphopia luodaan yhdessä<br><br>Huttula kuuli ensimmäisen kerran sturdy-tanssista toiselta tanssinopettajalta, minkä jälkeen hän alkoi tutustumaan asiaan enemmän. – Haluaisin varmistaa, että niiden tarkoitusperä on hyvä. Huttula haluaa antaa lasten ja nuorten luovuudelle sekä uusille trendeille myös tilaa. – Hiphop on alun perin nuorisokulttuuri, ja on tärkeää, ettei se jämähdä paikoilleen. Yksi hiphopin tärkeä osa on se, että sitä luodaan yhdessä. Hiphop, ja katutanssi ylipäätään, on Huttulalle ennen kaikkea hauskan pitämistä yhdessä. Tunneilla tärkeintä on tanssin tuoma fiilis. Huttulan tiedossa ei ole, että yhdistyksen harrastajamäärät olisivat nousseet Tiktok-tanssien suosion myötä. Yhdistyksessä on noin 360 jäsentä, joista yli puolet on alle 18-vuotiaita. Huttula tietää, että osa harrastajista käyttää Tiktokia, mutta eivät suinkaan kaikki. Voiko Tiktokin avulla oppia tanssimaan, Lilli Huttula? – Kyllä ja ei. Yksittäisiä liikkeitä opetetaan joillain videoilla oikein hyvinkin, mutta tanssi on paljon enemmän. Se on vuorovaikutusta ja yhdessä tekemistä. <br><br>Nella Juntunen, 12, on innokas tanssija. Hiphop on tytön lempitanssi. Päivi Tuovinen<br><br> &quot;Tanssin koko ajan ja missä vain&quot;<br><br>Vantaalainen Anna Wallin, 13, on tanssinut 3-vuotiaasta lähtien. Hiphop on Wallinin lempitanssi, ja hän kuuluu Vantaan katutanssiyhdistyksen valmennusryhmään. Ryhmä osallistuu myös kilpailuihin. Wallin katsoo Tiktokista tanssivideoita ja tykkää harjoitella tansseja kavereiden kanssa. – Tunnilla oppii paremmin yksityiskohtia, Wallin sanoo. Espoolainen Nella Juntunen, 12, ei ole Tiktokissa vaan treenaa tanssia Myyrmäessä katutanssiyhdistyksen salissa neljä kertaa viikossa. – Tanssin muutenkin koko ajan ja ihan missä vain, hän sanoo. Hiphop on myös Juntusen lempilaji, ja hän on mukana valmennusryhmässä. – Hiphopissa on parasta, kun pääsee toteuttamaan itseään, hän kertoo.</p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/6805395" target="_blank">https://www.helsinginuutiset.fi/paikalliset/6805395</a>
            </div>
            <h1>Voiko Tiktokin avulla oppia tanssimaan? Tällä tanssisalilla tiedetään ensimmäisten joukossa, kun uusi hittitanssi kiertää somessa</h1><h2>Itä-Helsingissä asuva tanssinopettaja Lilli Huttula kokee, että aikuisilla on myös tanssimaailmassa suuri vastuu siitä, millä tavalla sosiaalinen media otetaan osaksi harrastusta.</h2><p>Tiktokissa pyörivät tanssihaasteet näkyvät vantaalaisella tanssisalilla. Vantaan katutanssiyhdistyksen tunneilla oppilaat yhä useammin pyytävät opettajilta apua erilaisten hittitanssien liikkeiden opettelussa. – Harrastajat haluavat kokeilla Tiktokissa näkemiään liikkeitä ja pyytävät niiden opettelussa apua myös tunnin opettajalta, kertoo Vantaan katutanssiyhdistyksen opettaja Lilli Huttula Helsingin Uutisten sisarlehti Vantaan Sanomille. Yhdistyksessä tiedetään, että nuorten tanssitunneilla nähdään usein ensimmäisenä suosittujen tanssi-ilmiöiden nousu. Tällainen on esimerkiksi flossaus, joka nousi maailmanlaajuiseksi ilmiöksi reilu viisi vuotta sitten ja levisi ihmisten tietoisuuteen eri sosiaalisen median kanavissa.<br><br> Tällä hetkellä katutanssiyhdistyksen salilla Myyrmäessä on harjoiteltu ahkerasti tanssia nimeltä sturdy. Videolla opettaja Lilli Huttula sekä oppilaat Nella Juntunen, 12, ja Anna Wallin, 13, näyttävät pätkän hiphop-valmennusryhmän kevään esityskoreografiasta, jossa käytetään sturdya. <br><br> – Tämäkin tanssi on näkynyt Tiktokin tanssihaasteissa. Sturdy on varsin suosittua nuorten keskuudessa tällä hetkellä, joten olen itsekin opetellut sitä. Otimme sturdyn mukaan jopa meidän kevään kilpailuohjelmaan, Huttula kertoo.<br><br> Huttula ei ole itse aktiivinen Tiktokin käyttäjä, mutta koettaa pysyä kärryillä, kun nuorten puheissa kuuluu uusia tanssisuuntauksia. Huttula on iloinen, että Tiktok-tanssihaasteet innostavat yhä useampia lapsia ja nuoria tanssimaan. Hän kuitenkin näkee sosiaalisen median sovelluksessa myös ongelmia. – Olen pohtinut paljon, mitä Tiktok tekee lasten läsnäololle ja vuorovaikutukselle, jotka tanssisalissa ovat ihan ykkösjuttuja. Olen hieman huolissani, mitä ruudun kanssa tanssiminen tekee lapsille ja nuorille, hän sanoo.<br><br>Hiphopissa on parasta, kun pääsee toteuttamaan itseään.Nella Juntunen, 12 Huttula on ammatiltaan myös psykologi. Vantaan katutanssiyhdistyksessä hän on opettanut koko yhdistyksen olemassaolon ajan eli vuodesta 2014 saakka. Itä-Helsingissä asuva Huttula kokee, että aikuisilla on myös tanssimaailmassa suuri vastuu siitä, millä tavalla sosiaalinen media otetaan osaksi harrastusta. – Mielestäni sosiaalinen media, kuten Tiktok, toimii hyvänä innostajana. Somessa voi kuitenkin pyöriä monenlaisia videoita, joissa liikkeitä opetetaan väärin. Lisäksi tanssien alkuperäiset tekijät saattavat jäädä pimentoon ja erilaiset somevaikuttajat tai -julkkikset keräävät huomion sekä kiitoksen tansseista. Huttula painottaa, että tanssissa ei ole tärkeintä täydellisyys, mutta on tärkeää tietää, millainen liike on oikein tehtynä. – Lisäksi hiphopissa pidetään tärkeänä tanssin historian tuntemusta ja alkuperäisten tekijöiden arvostamista.<br><br> Huttula kuuli ensimmäisen kerran sturdy-tanssista kollegaopettajalta, minkä jälkeen hän alkoi tutustumaan asiaan enemmän. – Itse käytän koreografioissani uusia juttuja, joista tiedän, mistä ne oikeasti tulevat. Haluan varmistaa, että niiden tarkoitusperä on hyvä. <br><br>Nella Juntunen, 12, on innokas tanssija. Hiphop on tytön lempitanssi. Päivi Tuovinen<br><br> Huttula haluaa antaa lasten ja nuorten luovuudelle sekä uusille trendeille myös tilaa. – Hiphop on alun perin nuorisokulttuuri, ja on tärkeää, ettei se jämähdä paikoilleen. Yksi hiphopin tärkeä osa on se, että sitä luodaan yhdessä.<br><br> Hiphop, ja katutanssi ylipäätään, on Huttulalle ennen kaikkea hauskan pitämistä yhdessä. Tunneilla tärkeintä on tanssin tuoma fiilis. Huttulan tiedossa ei ole, että yhdistyksen harrastajamäärät olisivat nousseet Tiktok-tanssien suosion myötä. Yhdistyksessä on noin 360 jäsentä, joista yli puolet on alle 18-vuotiaita. Huttula tietää, että osa harrastajista käyttää Tiktokia, mutta eivät suinkaan kaikki. Voiko Tiktokin avulla oppia tanssimaan, Lilli Huttula? – Joo ja ei. Yksittäisiä liikkeitä opetetaan joillain videoilla oikein hyvinkin, mutta tanssi on paljon enemmän. Se on vuorovaikutusta ja yhdessä tekemistä. <br><br>Nella Juntunen ja Anna Wallin tanssivat mallikkaasti opettaja Lilli Huttusen (takana) koreografiaa. Päivi Tuovinen<br><br> Vantaalainen Anna Wallin, 13, on tanssinut kolmevuotiaasta lähtien. Hiphop on Wallinin lempitanssi, ja hän kuuluu Vantaan katutanssiyhdistyksen valmennusryhmään, joka osallistuu myös kilpailuihin. Wallin katsoo Tiktokista tanssivideoita ja tykkää harjoitella tansseja kavereiden kanssa.<br><br> – Tunnilla oppii paremmin yksityiskohtia, Wallin sanoo. Espoolainen Nella Juntunen, 12, ei ole Tiktokissa vaan treenaa tanssia Myyrmäessä katutanssiyhdistyksen salissa neljä kertaa viikossa. – Ja tanssin muutenkin koko ajan ja ihan missä vain, hän sanoo hymyillen. Hiphop on myös Juntusen lempilaji, ja hän on mukana valmennusryhmässä. – Hiphopissa on parasta, kun pääsee toteuttamaan itseään, hän kertoo.</p>
        </div>
    </body>
    </html>
    