
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7828874" target="_blank">https://www.selkomedia.fi/paikalliset/7828874</a>
            </div>
            <h1>HSL-alueelle tulee yhteiset kaupunkipyörät</h1><h2>HSL suunnittelee järjestelmää, jonka ansiosta samaa kaupunkipyörää voisi käyttää eri kaupungeissa.</h2><p>Monet ihmiset ovat toivoneet, että Helsingin ja Espoon kaupunkipyöriä voisi käyttää myös Vantaalla. HSL kertoo, että toiveeseen on tulossa vastaus. HSL on tekemässä yhteistä kaupunkipyörien järjestelmää usean kunnan kanssa. Sen ansiosta helsinkiläinen voisi ottaa kaupunkipyörän käyttöön esimerkiksi Vantaan Tikkurilan asemalta. Tällä hetkellä Helsingin ja Espoon kaupunkipyörät toimivat yhdessä, mutta Vantaan kaupunkipyörät ovat erillään. Tämä tarkoittaa, että Helsingissä rekisteröitynyt käyttäjä ei voi ottaa Vantaan kaupunkipyörää käyttöönsä. Hän ei voi myöskään palauttaa Helsingin pyörää Vantaalla. Mukana 11 kuntaa<br><br>Nyt HSL:n tavoitteena on saada kaupunkipyörät toimimaan koko HSL-alueella ja myös pääkaupunkiseudun ulkopuolella. Tavoitteena on yhtenäinen, helppokäyttöinen ja edullinen palvelu. Matka voisi jatkua kaupunkipyörällä riippumatta siitä, missä kunnassa on. Aihe on tulossa kuntien päätöksentekoon. Kun kunnat ovat päättäneet osallistua hankintaan, HSL aloittaa kilpailutuksen jo tänä syksynä. Tavoitteena on, että kaikki HSL-kunnat voisivat liittyä uuteen kaupunkipyörien järjestelmään vuonna 2026. Mukana valmistelussa on ollut 11 kuntaa: Helsinki, Espoo, Vantaa, Kauniainen, Sipoo, Kirkkonummi, Siuntio, Tuusula, Kerava, Hyvinkää ja Nurmijärvi. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7826624" target="_blank">https://www.helsinginuutiset.fi/paikalliset/7826624</a>
            </div>
            <h1>HSL-alueelle on tulossa yhteiset kaupunkipyörät – fillarin selkään jopa 11 kunnassa</h1><h2>HSL suunnittelee järjestelmää, jonka ansiosta samaa kaupunkipyörää voisi käyttää pk-seudun ulkopuolellakin.</h2><p>Toimisivatpa Helsingin ja Espoon kaupunkipyörät myös Vantaalla. Näin ovat monet kaupunkipyörien käyttäjät HSL:n mukaan toivoneet – ja nyt toiveeseen on tulossa vastaus. HSL valmistelee parhaillaan usean kunnan yhteistä kaupunkipyöräjärjestelmää. Sen ansiosta helsinkiläinen kaupunkipyöräilijä voisi napata menopelin alleen vaikkapa Tikkurilan asemalta Vantaalta. Tällä hetkellä Helsingissä ja Espoossa on yhteinen kaupunkipyöräjärjestelmänsä ja Vantaalla omansa. Tämä tarkoittaa, ettei Helsingin järjestelmään rekisteröitynyt voi omalla HSL-kortillaan tai koodillaan ottaa käyttöön Vantaan kaupunkipyörää eikä palauttaa Helsingistä alle napattua kulkupeliä Vantaalla.<br><br> Nyt HSL havittelee kaupunkipyöriä, jotka toimisivat koko HSL-alueella myös pääkaupunkiseudun ulkopuolella. Tavoitteena on yhtenäinen, helppokäyttöinen ja käyttäjälle edullinen palvelu. Kuntarajat ylittävä joukkoliikennematka voisi täydentyä molemmissa päissä kaupunkipyöräilyllä. Uusi kaupunkipyöräpalvelu on nyt tulossa kuntien päätöksentekoon. Kun kunnat ovat päättäneet osallistua hankintaan, HSL aloittaa kilpailutuksen jo tänä syksynä.<br><br> Tavoitteena on, että kaikki HSL-kunnat voisivat liittyä uuteen kaupunkipyöräjärjestelmään vuonna 2026. Valmistelussa on ollut mukana 11 kuntaa: Helsinki, Espoo, Vantaa, Kauniainen, Sipoo, Kirkkonummi, Siuntio, Tuusula, Kerava, Hyvinkää, Nurmijärvi.</p>
        </div>
    </body>
    </html>
    