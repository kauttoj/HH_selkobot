
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7343889" target="_blank">https://www.selkomedia.fi/paikalliset/7343889</a>
            </div>
            <h1>Tällainen on ruokalähetin työpäivä: 11 tuntia, 36 toimitusta, palkkio alle 200 euroa</h1><h2>Md Abdullah Al Hasan kertoo, millainen on ruokalähetin työpäivä. Eniten töitä on silloin, kun sataa vettä, muut juhlivat ja viettävät pitkiä vapaita.</h2><p>Md Abdullah Al Hasan on tehnyt ruokatoimituksia Woltin kautta kuuden vuoden ajan. Vielä kolme vuotta sitten hän oli sitä mieltä, että ruokalähetin työ on todella hienoa. – Ruokakuljetuksia tarjoavat alustat ovat antaneet minulle ja muille läheteille paljon. Yksi elämäni parhaista asioista oli tehdä ruokatoimituksia Woltin kautta, mutta sitten Woltin osti amerikkalainen yhtiö. Vuonna 2022 Wolt myytiin Doordash-ruokakuljetusyhtiölle. Hasanin mukaan yrityskaupan jälkeen ruokalähettien asema on huonontunut. Ruokalähetit toimivat yksinyrittäjinä eivätkä ole työsuhteessa. Palkkiomallia on muutettu ja läheteille tarjottuja etuja on poistettu. Esimerkiksi kuljetuslaukun sai aikaisemmin käyttää pesussa pesulakumppanilla. Nyt kuljettajat joutuvat huolehtimaan laukkujen puhtaudesta omalla ajallaan. Parasta on vapaus valita työajat<br><br>Hasan pitää lähetin työn parhaana puolena vapautta. – Sinulla on mahdollisuus valita, milloin työskentelet. Työtä kuitenkin tehdään usein huonossa kelissä, ilta-aikaan ja silloin, kun muut juhlivat. Tähän nähden maksetut palkkiot ovat Hasanin mielestä liian pieniä. <br><br>Hasan ajoi yhden työpäivän aikana 218 kilometriä. Kun ajaa joka päivä satoja kilometrejä, autoa täytyy huoltaa useammin. Hasanin mukaan tämä ei näy tarpeeksi ruokalähettien palkkioissa. Laura Hujanen<br><br> Alustatyö on viime vuosina nopeasti yleistynyt työmuoto. Aiemmassa säätelyssä ei ole huomioitu sen erikoispiirteitä. Euroopan komissio linjasi kuitenkin vuonna 2022, että tietyissä tilanteissa lähetit voivat yhdessä neuvotella paremmista työoloista. Viime vuonna perustettu Palvelualojen ammattiliiton alaosasto PAM Couriers Finland ry neuvottelee parhaillaan Woltin kanssa työehtosopimuksesta läheteille. Ruokalähettien asema on edelleen epäselvä. Vakuutusoikeus antoi kesäkuussa turkulaisen ruokalähetin tapauksesta päätöksen, jonka mukaan tämä ei ole yrittäjä vaan työntekijä, jonka eläketurvasta työnantaja on vastuussa. Huonoa kohtelua<br><br>Hasan muutti Suomeen vuonna 2011. Hän on kotoisin Bangladeshista. Hän korostaa, että ruokalähetit auttavat ravintoloita nostamaan liikevaihtoaan. Siksi ravintoloissa pitäisi kohdella lähettejä asiallisesti. Usein lähetit kokevat kuitenkin huonoa käytöstä. – Minua on välillä kohdeltu kuin terroristia. <br><br>Vantaalaisessa ravintola Zillassa tarjoilija Pinja Ryynänen ojentaa pizzalähetyksen Hasanille. Ystävällinen kohtaaminen ei maksa mitään, ja se parantaa lähetin työoloja. Laura-Hujanen<br><br> Pienilläkin teoilla voi vaikuttaa positiivisesti. Lähetin työoloja parantaa esimerkiksi se, että noutopisteen vieressä on taso toimituslaukkua varten. Lähettiä auttaa myös, jos hän voi istua pöytään odottamaan toimituksen valmistumista ja käyttää ravintolan wc-tiloja. Yleinen wc-maksu muille kuin maksaville asiakkaille rajaa myös lähetit pois. – Itse protestoin heti, jos minua kohdellaan huonosti. Mutta monella lähetillä ei ole muita työmahdollisuuksia, ja siksi he joutuvat hyväksymään kaiken. Hasan toimii myös yrittäjänä Stay Clean -siivousalan yrityksessä, joka työllistää viisi henkeä. Hän tekee ruokalähetin töitä nykyisin vain välillä. Hyvänä aloitteena Hasan mainitsee yrittäjäpalvelu Ukko.fin, joka on avannut Helsinkiin kaikille läheteille avoimen Ukko Lounge -olohuoneen. Siellä voi pitää tauon, puhdistaa laukun, ladata puhelimen akun ja jutella muiden lähettien kanssa. – Alustayhtiöt olisivat voineet itse toteuttaa tämän, mutta he eivät sitä tehneet. </p>
        </div>
        <div class="separator"></div>
        <div class="news-container">
            <div class="news-url">
                <a href="https://avecmedia.fi/ura/tallainen-on-ruokalahetin-tyopaiva-11-tuntia-36-toimitusta-palkka-alle-200-euroa/" target="_blank">https://avecmedia.fi/ura/tallainen-on-ruokalahetin-tyopaiva-11-tuntia-36-toimitusta-palkka-alle-200-euroa/</a>
            </div>
            <h1>Tällainen on ruokalähetin työpäivä: 11 tuntia, 36 toimitusta, palkkio alle 200 euroa</h1><h2>Keravalainen Md Abdullah Al Hasan kertoo, millainen on ruokalähetin työpäivä. Uudessa Minun päiväni -juttusarjassa seurataan ravintola-alan ammattilaisten arkea.</h2><p>JosMd Abdullah Al Hasaniltaolisi kysynyt kolme vuotta sitten, mitä hän on mieltä ruokalähetin työstä, olisi hän kehunut sen maasta taivaisiin. Hasan on tehnyt toimituksia Woltin kautta kuuden vuoden ajan.<br><br>”Ruokakuljetuksia tarjoavat alustat ovat antaneet minulle ja muille läheteille paljon. Yksi elämäni parhaista asioista oli toimitusten teko Woltin kautta, kunnes sen osti amerikkalainen yhtiö.”<br><br>Vuonna 2022 Wolt myytiin Doordash-ruokakuljetusyhtiölle. Hasanin mukaan yrityskaupan jälkeen yksinyrittäjinä toimivien ruokalähettien asema on kurjistunut. Palkkiomallia on muutettu ja läheteille tarjottuja etuja on poistettu. Muun muassa mahdollisuus pesettää kuljetuslaukku pesulakumppanilla on jäänyt, ja kuljettajat joutuvat huolehtimaan laukkujen hygieniasta omalla ajallaan.<br><br>Bangladeshista kotoisin oleva Hasan pitää lähetin työn parhaana puolena vapautta.<br><br>”Sinulla on mahdollisuus valita, milloin työskentelet.”<br><br>Työtä kuitenkin tehdään usein huonossa kelissä, ilta-aikaan ja silloin, kun muut juhlivat. Tähän nähden maksetut palkkiot ovat Hasanin mielestä liian alhaisia.<br><br>Alustatyö on viime vuosina nopeasti yleistynyt työmuoto, eikä aiempi säätely ole taipunut sen erikoispiirteisiin. Euroopan komissio linjasi kuitenkin vuonna 2022, että tietyissä tilanteissa lähettien kaltaiset yksinyrittäjät voivat yhdessä neuvotella paremmista työoloista. Viime vuonna perustettu Palvelualojen ammattiliiton alaosasto PAM Couriers Finland ry neuvottelee parhaillaan Woltin kanssa työehtosopimuksesta läheteille.<br><br>Ruokalähettien asema on edelleen epäselvä. Vakuutusoikeus antoi kesäkuussa turkulaisen ruokalähetin tapauksestapäätöksen, jonka mukaan tämä ei ole yrittäjä vaan työntekijä, jonka eläketurvasta työnantaja on vastuussa.<br><br>Hasan korostaa, että ruokalähetit auttavat ravintoloita nostamaan liikevaihtoaan. Siksi vähin, mitä ravintoloissa voidaan tehdä, on kohdella lähettejä asiallisesti. Valitettavan usein vastassa on kuitenkin huonoa käytöstä.<br><br>”Minua on ajoittain kohdeltu kuin terroristia.”<br><br>Pienilläkin teoilla voi vaikuttaa positiivisesti. Taso toimituslaukkua varten noutopisteen vieressä sekä mahdollisuus istua ravintolan pöytään odottamaan ja käyttää wc-tiloja ovat asioita, jotka parantavat lähetin työoloja. Kannattaa myös huomioida, että yleinen wc-maksu muille kuin maksaville asiakkaille rajaa myös lähetit pois.<br><br>”Itse protestoin heti, jos minua kohdellaan huonosti. Mutta monella lähetillä ei ole muita työmahdollisuuksia, ja siksi he joutuvat hyväksymään kaiken. Avuksi voi olla miettimällä hyviä ideoita ja toteuttamalla niitä.”<br><br>Hyvänä aloitteena Hasan mainitsee yrittäjäpalvelu Ukko.fin, joka on avannut Helsinkiin kaikille läheteille avoimen Ukko Lounge -olohuoneen. Siellä voi pitää tauon, puhdistaa laukun, ladata puhelimen akun ja jutella muiden lähettien kanssa.<br><br>”Alustayhtiöt olisivat voineet itse toteuttaa tämän, mutta he eivät sitä tehneet.”<br><br>Maanantai, huhtikuu 2024<br><br>8.00<br><br>Herään ja syön aamiaiseksi paratha-leipää, makeaa teetä ja kananmunaa.<br><br>10.50<br><br>Valmistaudun lähtemään tekemään kuljetuksia. Päivän aloitus riippuu siitä, missä kaupungissa työskentelee. Kotikaupungissani Keravalla ruokakuljetukset aukeavat arkena kello kymmenen. Lopetus on iltakymmeneltä, viikonloppuisin taas kello 23. Helsingissä operoidaan vuorokauden ympäri.<br><br>11.20<br><br>Toimitan tilauksia Vesikonkujan alueella Keravalla. Woltin sovelluksessa toimitettavat tilaukset on mahdollista itse valita, mutta käytännössä lähetin on tehtävä kaikki tarjottavat keikat, jotta työ olisi kannattavaa. On hankala ennustaa, minkä verran työpäivästä kertyy palkkiota, ja siksi kuljettajat tekevät usein jopa 12-tuntisia päiviä.<br><br>14.00<br><br>Toimitukset hiljenevät, joten pysäköin autoni Subwayn eteen ja syön lounasta. Joskus ajan kotiin syömään tai saatan myös pakata lounaan aamulla ja syödä sen autossa. Sovelluksessa on mahdollista kirjautua aktiiviseksi tai ulos milloin vain. Voin siis joko syödä lounaan rauhassa tai pitää sovelluksen päällä ja lähteä keikalle heti, kun uusi tehtävä tulee tarjolle.<br><br>15.00<br><br>Pysähdyn hakemaan toimitusta, jonka valmistus onkin myöhässä. Ostan itselleni kupin kahvia ja jään odottamaan. Kuljetuspäivän aikana tulee harvoin pidettyä taukoja, koska niiden aikana menettää rahaa. Jos on hiljaisempaa, on päivässä luppohetkiä, mutta kyse ei ole palkallisesta kahvitauosta, kuten työsuhteessa olevalla työntekijällä.<br><br>17.00<br><br>Alkaa sataa, mikä tarkoittaa enemmän kuljetuksia minulle. Huonolla kelillä töitä riittää, samoin pyhinä ja niiden jälkeisinä päivinä, kuten uudenvuoden tai vapun jälkeen. Myös pitkien viikonloppuvapaiden jälkeen on usein enemmän tilauksia, kun ihmiset palaavat mökeiltä kaupunkiin eivätkä jaksa tehdä ruokaa. Kuukauden ensimmäinen päivä on niin ikään aina kiireinen, sillä ihmiset saavat palkan usein kuun vaihteessa ja tilaavat silloin enemmän ruokaa kotiin.<br><br>19.00<br><br>Ajan keskustaan, sillä siellä on tarjolla eniten keikkaa. Algoritmi tarjoaa toimitusta lähellä oleville kuljettajille, ja siksi ruokalähetit pysäköivät autonsa mieluiten alueelle, jossa on paljon ravintoloita. Vaikka toimituksen tekisi useamman kilometrin päähän, ajetaan sen jälkeen takaisin ytimeen.<br><br>22.30<br><br>Lopetan työt ja ajan kotiin. Tein tänään 36 toimitusta, ajoin 218 kilometriä ja keräsin palkkiota 195 eurolla. Kyseessä oli pyhäviikonlopun jälkeinen maanantai ja kuun ensimmäinen päivä eli huippuvuoro lähetille. Käteen jäävä summa on kuitenkin huomattavasti pienempi, sillä vielä täytyy maksaa bensat, verot, yrittäjän eläkevakuutus ja muut maksut. Koko päivän ajaessa renkaat kuluvat, auton arvo laskee ja huollot tulevat eteen normaalia nopeammin. Kaikki tämä vaatii rahaa ja aikaa, joka on pois laskutettavasta työstä.<br><br>23.00<br><br>Syön illalliseksi kanaa ja riisiä. Usein 12 tunnin päivä vedetään syömättä, ja illalla olen todella nälkäinen. Tänään söin sentään lounaan.<br><br>23.45<br><br>Katson televisiosta jalkapalloa ennen nukkumaanmenoa. Harrastuksiin ei jää energiaa pitkän päivän päätteeksi.<br><br>Hävikki<br><br>Kokin jääkaapilla<br><br>Kilpailut</p>
        </div>
    </body>
    </html>
    