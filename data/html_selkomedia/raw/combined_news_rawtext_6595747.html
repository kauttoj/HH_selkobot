
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6595747" target="_blank">https://www.selkomedia.fi/paikalliset/6595747</a>
            </div>
            <h1>Robotti aloitti työt kirjastossa Korsossa</h1><h2>Lumon ja Länsimäen kirjastoissa saa palvelua roboteilta. Robotit palvelevat seitsemällä kielellä.</h2><p>Robotti nimeltä Valle aloitti työt Lumon kirjastossa. Lumon kirjasto sijaitsee Korsossa. Valle osaa puhua useita kieliä. Viikon aikana se palvelee seitsemällä eri kielellä. Kielet ovat albania, arabia, dari, uiguuri, uzbekki ja venäjä. – Toivomme, että Vallen avulla voisimme ylittää kielimuurit asiakaspalvelussa ja tutustuttaa myös vieraskieliset asiakkaat kirjaston palveluvalikoimaan, kertoo Vantaan kaupunginkirjaston erikoiskirjastonhoitaja Helena Perttilä. Vallelta voi pyytää apua esimerkiksi kirjastokortin hankintaan. Avun tarjoaa kirjaston työntekijä, joka on etäyhteyden päässä ja osaa useita kieliä. – Hei! Kuinka voin auttaa? Svetlana Mukkulainen tervehtii ruudulla, kun Perttilä painaa nappia &quot;Kutsu kirjastonhoitaja&quot;. <br><br>Svetlana Mukkulainen tervehtii ruudulla. Hän auttaa robotin välityksellä vieraskielisiä asiakkaita. Marika Lumme<br><br> Mukkulainen on Martinlaakson kirjastossa, jossa hän ohjaa Valle-robottia tietokoneella. Mukkulainen voi ohjata robottia Lumon kirjastossa, vaikka hän on itse Martinlaakson kirjastossa. Hän voi esimerkiksi auttaa löytämään selkokielisiä lastenkirjoja tai tulostimen. Hän voi opastaa myös kirjastokortin hankinnassa ja kertoa kirjaston säännöistä. Bingo palvelee Länsimäen kirjastossa<br><br>Myös Länsimäen kirjastoon on tullut robotti. Sen nimi on Bingo. Varian hyvinvointiteknologian opiskelijat ovat keksineet robottien nimet. Bingo toimii samalla tavalla kuin Valle. Robottia ohjaa etänä kirjaston työntekijä, joka osaa useita kieliä. Kirjastorobotit ovat osa Puhu robolle -hanketta. Robotteja testataan viisi viikkoa ensin kirjastoissa. Sen jälkeen Vantaa-info tarjoaa palveluitaan robottien kautta Lumon ja Länsimäen kirjastoissa. Testauksen jälkeen päätetään, kuinka robotteja kehitetään ja missä niiden työskentelystä on eniten hyötyä. – Myös uusien robottien hankkimista harkitaan. Meillä on nyt Suomen ensimmäiset yleisten kirjastojen etäasiakaspalvelurobotit, Perttilä sanoo. Tämä </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/6584015" target="_blank">https://www.vantaansanomat.fi/paikalliset/6584015</a>
            </div>
            <h1>Kirjasto Korsossa sai uuden työntekijän: Valle-robotti puhuu seitsemää kieltä ja vie asiakkaan oikealle hyllylle</h1><h2>Valle-robotin kollega, Bingo-robotti, aloitti työt Länsimäen kirjastossa.</h2><p>Korsossa sijaitsevassa Lumon kirjastossa on aloittanut uusi työntekijä: Valle-robotti. Vallen vahvuutena on kielitaito. Vallelta saa viikon aikana palvelua seitsemällä eri kielellä, jotka ovat albania, arabia, dari, uiguuri, uzbekki ja venäjä. – Toivomme, että Vallen avulla voisimme ylittää kielimuurit asiakaspalvelussa ja tutustuttaa myös vieraskieliset asiakkaat kirjaston palveluvalikoimaan, kertoo Vantaan kaupunginkirjaston erikoiskirjastonhoitaja Helena Perttilä. <br><br> <br><br> Vallelta voi pyytää apua esimerkiksi kirjastokortin hankintaan. Käytännössä apua antaa etäyhteyden päässä oleva kirjaston kielitaitoinen työntekijä.<br><br>Myös uusien robottien hankkimista harkitaan. – Hei! Kuinka voin auttaa? Svetlana Mukkulainen tervehtii ruudulla, kun Perttilä painaa nappia &quot;Kutsu kirjastonhoitaja&quot;. Mukkulainen vilkuttaa Perttilälle Martinlaakson kirjastosta, jossa hän ohjaa Valle-robottia tietokoneen avulla. Mukkulainen voi Martinlaaksosta käsin kuljettaa robottia ympäri Lumon kirjastoa esimerkiksi näyttääkseen asiakkaalle mistä löytyvät selkokieliset lastenkirjat tai vaikkapa tulostin. Hän opastaa myös tarvittaessa kirjastokortin hankkimisessa ja kertoo kirjaston käyttösäännöistä.<br><br> <br><br> Valle ei ole ainut uusi robottityöntekijä. Länsimäen kirjastossa aloitti niin ikään tällä viikolla Vallen kollega, Bingo-robotti. Robottien nimet ovat keksineet Varian hyvinvointiteknologian opiskelijat. Bingo toimii tismalleen samalla tavalla kuin Valle eli kielitaitoinen kirjaston työntekijä opastaa asiakkaita etäyhteydellä.<br><br> <br><br>Erikoiskirjastonhoitaja Helena Perttilä tervehti Lumon kirjastossa Svetlana Mukkulaista, joka ohjasi Valle-robottia Martinlaakson kirjastosta. Marika Lumme<br><br> <br><br>Svetlana Mukkulainen on yksi Vantaan kaupunginkirjaston työntekijöistä, joka auttaa robotin välityksellä vieraskielisiä asiakkaita. Marika Lumme<br><br> Kirjastorobotit ovat osa Puhu robolle -hanketta. Robotteja testataan nyt viiden viikon ajan ensin kirjastoissa. Tämän jälkeen Vantaa-info tarjoaa palveluitaan robottien kautta Lumon ja Länsimäen kirjastoissa. Vajaan kolmen kuukauden testijakson jälkeen Perttilän mukaan päätetään, kuinka robotteja kehitetään ja missä niiden työskentelystä on eniten hyötyä. – Myös uusien robottien hankkimista harkitaan. Meillä on nyt Suomen ensimmäiset yleisten kirjastojen etäasiakaspalvelurobotit, Perttilä sanoo. <br><br>   KirjastorobotitLumon ja Länsimäen kirjastoissaKirjastorobotit auttavat eri kielillä Lumon ja Länsimäen kirjastoissa seuraavasti:Ma: liettua, venäjä klo 9–15.30 Lumo (Korso), klo 12–15.30 LänsimäkiTi: albania (9–11.30) ja arabia (12–15.30) Ke: venäjä klo 9–15.30 Pe: dari, uiguuri, uzbekki, venäjä klo 9–15.30</p>
        </div>
    </body>
    </html>
    