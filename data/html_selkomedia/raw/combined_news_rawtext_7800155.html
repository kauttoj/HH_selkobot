
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7800155" target="_blank">https://www.selkomedia.fi/paikalliset/7800155</a>
            </div>
            <h1>Selkokieli on yrityksille yhä tärkeämpi asia</h1><h2>Selkeän suomen kielen käyttäminen on työelämässä yhä tärkeämpää. Myös kaupungit tarvitsevat selkokieltä.</h2><p>Työelämässä on yhä tärkeämpää käyttää selkeää suomen kieltä. Lassila &amp; Tikanoja -palveluyritys alkoi tänä vuonna tekemään työntekijöille tarkoitettuja tekstejä selkokielellä. Yrityksen kiinteistöpalveluissa työskentelee noin 5 000 ihmistä. He tulevat noin 90 eri maasta. – Aiemmin käänsimme materiaalit englanniksi, mutta meillä on paljon myös aivan muunkielisiä työntekijöitä. Olemme päättäneet panostaa selkosuomeen ja lisäksi selkeään englantiin, kertoo Lassila &amp; Tikanojan työvoimahankkeen projektipäällikkö Terhi Raisio. Raisio kertoi asiasta perjantaina järjestetyssä keskustelutilaisuudessa. Kieli kotouttaa -nimisen tilaisuuden järjesti Vantaan Sanomat. Tilaisuuteen saivat osallistua kaikki, jotka halusivat. Se järjestettiin Tikkurilassa Galleria K:ssa. Kieli kotouttaa -keskustelutilaisuus oli osa Vantaan kotiseutupäiviä. Vantaan Sanomien ja Selkomedian päätoimittaja Mia Laakso haastatteli tilaisuudessa eri asiantuntijoita. Keskustelutilaisuuden voi katsoa tallenteena täältä Vantaan Sanomien sivuilta. <br><br>Terhi Raisio kertoi Lassila &amp; Tikanoja -yrityksen auttavan työntekijöitä suomen kielen opiskelussa. Päivi Tuovinen<br><br> Terhi Raisio kertoo, että Lassila &amp; Tikanoja vaatii työntekijältä suomen kielen taitoa vain, jos työtehtävä vaatii sitä. Hänen mielestään on tärkeintä, että työntekijällä ja esihenkilöllä on yhteinen kieli. Lassila &amp; Tikanoja haluaa tukea työntekijöidensä suomen kielen opiskelua. Työntekijät voivat esimerkiksi opiskella suomen kieltä työajalla. – Järjestämme suomen kielen opetusta tarpeen ja kiinnostuksen mukaan. Lisäksi tarjoamme esihenkilöille ohjausta, jotta he osaavat käyttää selkeää suomea, Raisio sanoo. HOK-Elannolla suomea ja englantia<br><br>HOK-Elannon ravintolapalveluissa on töissä noin 650 ihmistä. Heistä 15 prosenttia on muun kuin Suomen kansalaisia. Työntekijä ja esihenkilö puhuvat keskenään joko suomea tai englantia. <br><br>HOK-Elannon ravintolapalvelujen henkilöstöpäällikkö Satu Vennala sanoo, että työelämässä on hyvä mahdollisuus oppia suomen kieltä. Päivi Tuovinen<br><br> – Kaikissa työtehtävissä ei tarvita suomea, sanoo HOK-Elannon ravintolapalvelujen henkilöstöpäällikkö Satu Vennala. Hän sanoo, että suomen kielen oppiminen auttaa kuitenkin kotoutumaan. Vennala myös sanoo, että työelämässä on hyvä mahdollisuus oppia kieltä. – On hassua odottaa, että maahanmuuttaja oppisi suomea vain suomen kielen kursseilla. Siellä muutkin ovat maahanmuuttajia. Antakaa mahdollisuus oppia töissä<br><br>HOK-Elannossa työskentelevä Francisco Merida sanoo, että työntekijän oma asenne ratkaisee, ei kielitaito. Päivi Tuovinen<br><br> Francisco Merida työskentelee HOK-Elannossa ravintolapäällikkönä. Hän toivoo, että muutkin työnantajat antaisivat ulkomailta tuleville ihmisille rohkeammin mahdollisuuden oppia kieltä töissä. – Me annamme mahdollisuuden kaikille. Riittää, kun hänellä on tosi hyvä asenne, hän mahtuu meille, Merida kertoo. Vennala sanoo, että HOK-Elannon menestyminen ei olisi onnistunut ilman ulkomailta tulevia työntekijöitä. Yritys on palkannut työntekijöitä ulkomailta jo 15 vuotta. Kunnissakin on tarvetta selkokielelle<br><br>Vantaa.fi-sivuston päätoimittaja Johanna Hytönen kertoo, että Vantaa on saanut hyvää palautetta selkokielen käyttämisestä. Päivi Tuovinen<br><br> Myös kaupungit tarvitsevat selkokieltä. Vantaan kaupunki on huomannut tämän. Se on käyttänyt selkokieltä viime vuodesta asti. Vantaa on Suomen monikulttuurisin kaupunki. Siellä puhutaan yli 120 eri kieltä. – Selkokieli on hyvä tie kotoutumiseen, sanoo Vantaa.fi-sivuston päätoimittaja Johanna Hytönen. Hän kertoo, että Vantaa on saanut todella hyvää palautetta selkokielen käyttämisestä. – Koko ajan tulee toiveita, että selkokieltä halutaan lisää. Tarvetta on paljon. Tiina Parikka on Selkomedian sisältöstrategi ja tuottaja. Hän sanoo, että selkokielessä on tärkeää miettiä sanoja ja lauseen rakennetta. Selkomedia on ainoa media Suomessa, joka julkaisee paikallisia uutisia selkokielellä. – Selkokielessäkin meillä on erilaisia selkokielen tarvitsijoita, Parikka sanoo. Moninainen arki -hanke auttaa<br><br>Jokainen voi auttaa kotoutumaan, sanoo Moninainen arki -hankkeessa työskentelevä Kaisa Aalto. Päivi Tuovinen<br><br> Moninainen arki -niminen hanke auttaa suomen kieltä opettelevia. Se auttaa EU:n ulkopuolelta muuttaneita äitejä kotoutumaan. Kaisa Aalto on hankkeessa töissä. Hän järjestää Myyrmäessä kävelyjä. Niillä äidit pääsevät tutustumaan omaan lähialueeseensa. – Opettelemme yhdessä tuntemaan paikkoja, kuten missä on kirjasto tai leikkipaikat, Aalto kertoo. Hän kertoo, että hanke panostaa monilukutaitoon. Siihen kuuluvat lukemisen ja kirjoittamisen lisäksi merkit, kuvat ja äänet. Kaikki eivät tunnista esimerkiksi liikennemerkkejä. – Jokainen meistä voi olla kotouttaja. Se lähtee omasta arjesta esimerkiksi toivottamalla hyvää huomenta toiselle ihmiselle bussipysäkillä. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7799909" target="_blank">https://www.vantaansanomat.fi/paikalliset/7799909</a>
            </div>
            <h1>Selkokielestä on tullut yhä tärkeämpi osa yritysten arkea – &quot;Jokainen meistä voi olla kotouttaja&quot;</h1><h2>– On hassua odottaa, että maahanmuuttaja oppisi suomea vain suomen kielen kursseilla, sanoo HOK-Elannon ravintolapalvelujen henkilöstöpäällikkö.</h2><p>Selkeä suomen kieli on yhä tärkeämpi työelämässä käytettävä kieli. Lassila &amp; Tikanoja palveluyrityksessä on ryhdytty tänä vuonna tekemään työntekijöille suunnattuja materiaaleja selkokielellä. Yrityksen kiinteistöpalveluissa työskentelee noin 5 000 ihmistä, joilla on arviolta 90 eri kansallisuutta. – Aiemmin käänsimme materiaalit englanniksi, mutta meillä on paljon myös aivan muunkielisiä työntekijöitä. Olemme päättäneet panostaa selkosuomeen ja sen rinnalla selkeään englantiin, kertoo Lassila &amp; Tikanojan työvoimahankkeen projektipäällikkö Terhi Raisio. Raisio oli kertomassa kokemuksia työnantajan näkökulmasta perjantaina Vantaan Sanomien järjestämässä Kieli kotouttaa –keskustelutilaisuudessa. Kaikille avoin tilaisuus pidettiin Tikkurilassa Galleria K:ssa. Tilaisuudessa oli paikalla työelämän edustajia sekä selkokielen asiantuntijoita. Tilaisuus striimattiin ja tallenne on katsottavissa täältä.<br><br> <br><br>Lassila &amp; Tikanojan työvoimahankkeen projektipäällikkö Terhi Raisio kertoo yrityksen tukevan työntekijöiden suomen kielen opiskelua. Päivi Tuovinen<br><br> Raision mukaan yrityksessä vaaditaan suomen kielen taitoa vain, jos työtehtävä itsessään sitä vaatii. Hän sanoo, että tärkeintä on, että esihenkilön kanssa löytyy yhteinen kieli. Lassila &amp; Tikanoja haluaa tukea työntekijöiden suomen kielen opiskelua esimerkiksi mahdollistamalla kieliopintoja työajalla. – Järjestämme suomen kielen opetusta tarpeen ja kiinnostuksen mukaan. Lisäksi tarjoamme esihenkilöille kielitietoista ohjausta, jotta he osaavat käyttää selkeää suomea, Raisio selvittää.<br><br> <br><br>HOK-Elannon ravintolapalvelujen henkilöstöpäällikkö Satu Vennala korostaa, että työelämässä on hyvä mahdollisuus oppia suomen kieltä. Päivi Tuovinen<br><br> HOK-Elannon ravintolapalveluissa työskentelee noin 650 henkilöä, joista 15 prosenttia on muun kuin Suomen kansalaisia. Työntekijällä ja esihenkilöllä tulee olla yhteisenä kielenä joko suomi tai englanti. – Kaikissa työtehtävissä ei tarvita suomea, mutta näemme suomen kielen merkityksellisyyden kotoutumisen ja ylipäätään yhteiskuntaan kiinnittymisen kannalta, kertoo HOK-Elannon ravintolapalvelujen henkilöstöpäällikkö Satu Vennala.<br><br> Vennala korostaa, että työelämässä on hyvä mahdollisuus oppia kieltä.<br><br>Selkokielessä sisältö ja sanat ovat yksinkertaisempia.Vantaa.fi-sivuston päätoimittaja Johanna Hytönen – On hassua odottaa, että maahanmuuttaja oppisi suomea vain suomen kielen kursseilla, jossa muutkin ovat maahanmuuttajia. <br><br>HOK-Elannossa ravintolapäällikkönä työskentelevä Francisco Merida sanoo, että työntekijän oma asenne ratkaisee, ei kielitaito. Päivi Tuovinen<br><br> HOK-Elannossa ravintolapäällikkönä työskentelevä Francisco Merida toivoo, että muutkin työnantajat antaisivat ulkomaalaistaustaisille ihmisille rohkeammin mahdollisuuden oppia kieltä työtä tekemällä. – Me annamme mahdollisuuden kaikille. Riittää, kun hänellä on tosi hyvä asenne, hän mahtuu meille, Merida korostaa.<br><br>Meksikolaisen Franciscon lakimies-tutkintoa ei hyväksytty Suomessa – uuden uran alku löytyi Vantaalta<br><br> – Ei meillä olisi mitään mahdollisuuksia toimia menestyksekkäästi, jos emme olisi jo 15 vuotta sitten lähteneet kansainväliseen rekrytointiin, Vennala sanoo. Selkokieliselle viestinnälle on suuri tarve myös kunnissa. Tämä on huomattu Vantaan kaupungissa, jossa on viestitty selkokielellä viime vuodesta asti. Vantaa on Suomen monikulttuurisin kaupunki ja siellä puhutaan yli 120 eri kieltä. – Näemme selkokielen yhdenvertaisuusasiana. Selkokieli on hyvä tie kotoutumiseen, sanoo Vantaa.fi-sivuston päätoimittaja Johanna Hytönen. <br><br>Galleria K:ssa pidetyssä keskustelutilaisuudessa olivat puhumassa Vantaa.fi-sivuston päätoimittaja Johanna Hytönen (keskellä) ja Selkomedian sisältöstrategi ja tuottaja Tiina Parikka. Eri asiantuntijoita tilaisuudessa haastatteli Vantaan Sanomien ja Selkovantaalaisen päätoimittaja Mia Laakso. Päivi Tuovinen<br><br> Hytösen mukaan kaupungin saama palaute selkokielisestä viestinnästä on ollut erittäin positiivista.<br><br> – Koko ajan tulee toiveita, että selkokieltä halutaan lisää. Tarvetta on paljon. Hytönen tietää, että selkeä yleiskieli ja selkokieli sekoitetaan usein. – Selkokielessä sisältö ja sanat ovat yksinkertaisempia, mutta selkokielessä on myös erilaisia sävyjä, Hytönen kertoo. Selkomedian sisältöstrategi ja tuottaja Tiina Parikan mukaan selkokielessä on tärkeää miettiä sanoja ja lauserakenteita. Selkomedia on Suomen ainoa paikallisia uutisia selkosuomella julkaiseva media.<br><br> – Selkokielessäkin meillä on erilaisia selkokielen tarvitsijoita, Parikka muistuttaa. Arjen tasolla ja tarvittaessa aivan kädestä pitäen suomen kieltä opettaa Moninainen arki -hanke. Vantaan ja Helsingin seurakuntien yhteinen Moninainen arki -hanke auttaa EU:n ulkopuolelta muuttaneita kotiäitejä kotoutumaan parantamalla monilukutaitoa. <br><br>Moninainen arki -hankeen Kaisa Aalto muistuttaa, että jokainen voi olla kotouttaja omassa arjessaan. Päivi Tuovinen<br><br> Hankkeessa työskentelevä Kaisa Aalto järjestää Myyrmäessä kävelyjä, joissa äidit pääsevät tutustumaan lähialueeseensa. – Opettelemme yhdessä tuntemaan paikkoja, kuten missä on kirjasto ja leikkipaikat, Aalto selvittää. Aallon mukaan hankkeessa panostetaan monilukutaitoon, johon kuuluvat esimerkiksi merkit, kuvat ja äänet eli ei ainoastaan lukeminen ja kirjoittaminen. Aalto tietää, että esimerkiksi liikennemerkit eivät ole kaikille tuttuja. – Jokainen meistä voi olla kotouttaja. Se lähtee omasta arjesta esimerkiksi toivottamalla hyvää huomenta toiselle ihmiselle bussipysäkillä. Kieli kotouttaa -keskustelutilaisuus oli osa Vantaan kotiseutupäiviä. Eri asiantuntijoita tilaisuudessa haastatteli Vantaan Sanomien ja Selkovantaalaisen päätoimittaja Mia Laakso. Mitä on selkokieli?Selkokieli on tavallista yleiskieltä helpompaa kieltä.Helpolla suomen kielellä tehdyissä lehtijutuissa vältetään vaikeita sanoja tai ilmaisuja. Virkkeet ovat yksinkertaisia.Jos oma äidinkieli ei ole suomi, on selkokieltä helpompi lukea.Helppoa suomen kieltä tarvitsevat myös ihmiset, joilla on esimerkiksi muistisairaus, kehitysvamma tai oppimisvaikeuksia.Selkokeskuksen vuonna 2019 tekemän arvion mukaan jopa 15 prosenttia Suomen väestöstä tarvitsee selkokieltä.<br><br> </p>
        </div>
    </body>
    </html>
    