
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7968458" target="_blank">https://www.selkomedia.fi/paikalliset/7968458</a>
            </div>
            <h1>Helsingin kaupungin asuntojen vuokrat nousevat ensi vuonna</h1><h2>Hekan hallitus vahvisti ensi vuoden vuokrat. Asukkaat saavat tiedon asiasta lokakuussa.</h2><p>Helsingin kaupungin asuntojen eli Hekan hallitus on vahvistanut ensi vuoden vuokrat. Vuokran korotus on pienimmillään 0,5 prosenttia ja suurimmillaan 9,5 prosenttia. Useimmat korotukset ovat 2–6 prosenttia. Korotus riippuu siitä, missä päin Helsinkiä asunto on. Vuokrat nousevat eniten Haagassa. Esimerkiksi Teuvo Pakkalan tie 1:ssä vuokrat nousevat 9,5 prosenttia. Herttoniemen Siilitie 5:ssä korotus on 8,8 prosenttia. Vartiokylän Ilotulitustie 9:ssä vuokrat nousevat 8,5 prosenttia. Pihlajamäen Liusketie 1:ssä vuokrat nousevat 8,2 prosenttia ja Vartioharjun Rusthollarintie 8:ssa 8,1 prosenttia. Pasilan Puistotiellä vuokrat nousevat 6,1 prosenttia. Monia syitä vuokran korotuksiin<br><br>Vuokran korotus on keskimäärin 5,2 prosenttia. Tavallisen asunnon vuokra on keskimäärin 14,48 euroa neliömetriltä. Tänä vuonna se on ollut 13,76 euroa. Vuokrat nousevat vähiten Malmilla. Markkinatie 10:ssä vuokrat nousevat 0,5 prosenttia. Toiseksi pienin korotus vuokriin on Tapanilassa. Smoltinkaari 6:ssa vuokrat nousevat 0,8 prosenttia. Heka sanoo, että vuokran korotus johtuu monista syistä. Esimerkiksi korkeat korot, tyhjät asunnot, kustannusten ja arvonlisäveron nousu vaikuttavat siihen. Heka nosti vuokria viimeksi vuoden alussa. Peruskorjauksesta valmistuvissa asunnoissa vuokrat nousevat merkittävästi enemmän. Hekan mielestä peruskorjatut asunnot vastaavat uusia asuntoja. Korkeimmat vuokrat uusimmissa asunnoissa ovat esimerkiksi Kalasatamassa ja Jätkäsaaressa. Hekalla on yli 53 000 asuntoa. Niissä asuu yli 90 000 ihmistä. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7964617" target="_blank">https://www.helsinginuutiset.fi/paikalliset/7964617</a>
            </div>
            <h1>Heka | Vuokrat nousevat ensi vuonna jopa 9,5 prosenttia – Katso lista alueista, joilla korotukset ovat suurimmat</h1><h2>Hekan hallitus vahvisti keskiviikkona ensi vuoden vuokrat. Asukkaat saavat tiedon asiasta kirjeellä lokakuun loppuun mennessä.</h2><p>Helsingin kaupungin asuntojen (Heka) hallitus vahvisti ensi vuoden vuokrat kokouksessaan keskiviikkona 9. päivä lokakuuta. Alhaisimmillaan korotukset ovat puoli prosenttia ja korkeimmillaan ne ovat 9,5 prosenttia. Enemmistö korotuksista on kahden ja kuuden prosentin välillä. Korotukset vaihtelevat huomattavasti riippuen siitä, missä päin Helsinkiä asunto sijaitsee.<br><br>Hekan vuokrat ovat niin kovat, että 100 liiketilaa seisoo tyhjillään: Kaupunki vuotaa rahaa joka kuukausi<br><br> Suurimmat korotukset ensi vuoden alussa ovat Haagassa. Teuvo Pakkalan tie 1:ssä sijaitsevassa kohteessa vuokrat nousevat eniten, eli 9,5 prosenttia. Herttoniemen Siilitie 5:ssä korotus on 8,8 prosenttia. Vartiokylässä Ilotulitustie 9:ssä vuokraa maksetaan 8,5 prosenttia enemmän kuin tänä vuonna. Pihlajamäessä Liusketie 1:ssä korotusprosentti on puolestaan 8,2 ja Rusthollarintie 8:ssa sijaitsevassa osoitteessa Vartioharjussa 8,1 prosenttia. Pasilan Puistotiellä korotus on 6,1 prosenttia.<br><br> Hekan keskivuokrat kohteittain löytyvät tästä linkistä. Taulukossa olevat vuokrat ovat kohteiden keskimääräisiä neliövuokria. Tieto asuntokohtaisista vuokrista lähetetään asukkaille kirjeellä lokakuun loppuun mennessä.<br><br> Hekan vuokrankorotukset ovat ensi vuoden alusta alkaen keskimäärin 5,2 prosenttia. Keskivuokra tavallisissa asunnoissa on 14,48 euroa neliömetriltä. Kuluvana vuonna keskivuokra on ollut 13,76 euroa. Vähiten vuokrat nousevat Malmilla. Markkinatie 10:ssä korotus on 0,5 prosenttia. Toiseksi pienin korotus vuokriin on Tapanilassa. Smoltinkaari 6:ssa vuokrat nousevat 0,8 prosenttia.<br><br>Tuula on yrittänyt toistuvasti sopia rästissä olevien 1300 euron vuokrien maksua – Nyt Heka uhkaa häädöllä<br><br> Heka perustelee vuokrankorotuksia korkeilla koroilla, asuntojen lisääntyneellä tyhjäkäynnillä, yleisellä kustannusten nousulla sekä arvonlisäverokannan nousulla 24 prosentista 25,5 prosenttiin. Edellisen kerran Heka nosti vuokriaan alkuvuonna. Hekan keskiviikkona julkaisema lista vuokrankorotuksista on osa totuutta. Peruskorjauksesta valmistuvissa kohteissa vuokrat nousevat merkittävästi enemmän, sillä Heka katsoo, että peruskorjatut asunnot ovat uutta vastaavat.<br><br> Korkeimmat vuokrat uusimmissa kohteissa ovat esimerkiksi Kalasatamassa ja Jätkäsaaressa. Hekalla on yli 53 000 asuntoa. Asukkaita on reilut 90 000. </p>
        </div>
    </body>
    </html>
    