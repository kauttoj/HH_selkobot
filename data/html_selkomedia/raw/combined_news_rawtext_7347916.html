
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7347916" target="_blank">https://www.selkomedia.fi/paikalliset/7347916</a>
            </div>
            <h1>Puutarhajätettä viety ilman lupaa luontoon Vantaalla</h1><h2>Vantaan ympäristökeskus muistuttaa, että puutarhajäte on tärkeää kierrättää oikein. Silloin vieraslajit eivät leviä.</h2><p>Vantaan ympäristökeskus on saanut ilmoituksia puutarhajätteestä. Puutarhajätettä on viety paikkoihin, minne ne eivät kuulu. Maarit Rantataron mukaan puutarhajätettä on viety metsän ja kadun viereen. Rantataro on Vantaan ympäristökeskuksen johtava ympäristötarkastaja. Rantataro kertoo, että aiheesta tulee joka vuosi 10–15 valitusta. Tänä vuonna ilmoituksia on tullut elokuun alkuun mennessä melkein 10. – Näyttää siltä, että tänä vuonna ilmoituksia tulee enemmän kuin aiemmin. Rantataro sanoo, että ilmoitukset liittyvät usein siihen, että metsän laitaan tai ojaan on kuljetettu erilaista puutarhajätettä, kuten risuja, lehtiä, kukkaruukkuja ja joskus jopa joulukuusia. <br><br>Kaupunki muistuttaa, että roskaaja on vastuussa sotkuistaan. Ville Oksa<br><br> Elokuun alussa ympäristökeskukseen tuli ensimmäinen ilmoitus omenoista, jotka oli viety omalta kotipihalta pois. – Tuntuu olevan hyvä omenavuosi, joten ilmoituksia voi tulla lisääkin, Rantataro arvelee. Puusta pudonneet, käyttämättömät omenat ovat puutarhajätettä. Ne tulee kompostoida tai viedä sortti-asemalle. – Omenat on syytä kompostoida lämpöeristetyssä kompostorissa. Omenia voi laittaa myös tarjolle oman pihakadun varteen. Rantataro tietää myös tapauksia, joissa puutarhajäte on kaadettu naapurin puolelle. Hän muistuttaa, että puutarhajäte on tärkeää kierrättää oikein. Silloin vieraslajit eivät leviä. Omenat ja muut hedelmät voivat myös houkutella rottia. – Jos joku kaataa puutarhajätteen paikkaan, johon se ei kuulu, on hän jätelain nojalla velvollinen sen korjaamaan. Kyse on jäterikkomuksesta, josta voi tulla sakkoa. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7340060" target="_blank">https://www.vantaansanomat.fi/paikalliset/7340060</a>
            </div>
            <h1>Puutarhajätettä kärrätty luvatta luontoon Vantaalla – &quot;Tuntuu olevan hyvä omenavuosi, joten ilmoituksia voi tulla lisääkin&quot;</h1><h2>Vantaan ympäristökeskus muistuttaa, että puutarhajäte on tärkeää kierrättää oikein, jotta vieraslajit eivät leviä.</h2><p>Vantaan ympäristökeskus on saanut ilmoituksia puutarhajätteestä, joka on kipattu sille kuulumattomille paikoille. Vantaan ympäristökeskuksen johtavan ympäristötarkastaja Maarit Rantataron mukaan erilaista puutarhajätettä on kipattu metsän laitaan tai kadun varteen. Puutarhajätteen kippaamisesta luontoon ja yleisille alueille tulee Rantataron mukaan vuosittain 10–15 valitusta. Tänä vuonna ilmoituksia on tullut elokuun alkuun mennessä lähemmäs 10. – Näyttää siltä, että tänä vuonna ilmoituksia tulee enemmän kuin aiemmin.<br><br> Rantataro sanoo, että ilmoitukset liittyvät useimmiten siihen, että lähimetsän laitaan tai ojaan on kuljetettu erilaista puutarhajätettä, kuten risuja, lehtiä, kukkaruukkuja ja joskus jopa joulukuusia.<br><br>Kyse on jäterikkomuksesta, josta voi tulla sakkoa. <br><br>Kaupunki muistuttaa, että roskaaja on vastuussa sotkuistaan. Ville Oksa<br><br> Viime viikolla ympäristökeskukseen tuli ensimmäinen ilmoitus omenoista, jotka oli kärrätty omalta kotipihalta pois. – Tuntuu olevan hyvä omenavuosi, joten ilmoituksia voi tulla lisääkin, Rantataro arvelee.<br><br> Puusta pudonneet, käyttämättömät omenat ovat puutarhajätettä, jotka tulee kompostoida tai viedä sortti-asemalle. – Omenat on syytä kompostoida lämpöeristetyssä kompostorissa. Omenia voi laittaa myös tarjolle oman pihakadun varteen.<br><br> Rantataro tietää myös tapauksia, joissa puutarhajäte on päätetty kaataa naapurin puolelle. Hän muistuttaa, että puutarhajäte on tärkeää kierrättää oikein, jotta vieraslajit eivät leviä. Omenat ja muut hedelmät voivat puolestaan kerätä rottia. – Jos joku kaataa puutarhajätteen paikkaan, johon se ei kuulu, on hän jätelain nojalla velvollinen sen korjaamaan. Kyse on jäterikkomuksesta, josta voi tulla sakkoa.<br><br>Vantaan viranomaiset kiertävät pian talojen pihoilla: Levällään lojuvat lelut eivät tuo huomautusta, mutta moni muu asia tuo<br><br>Viranomaiset antoivat törkyisistä pihoista runsaasti huomautuksia Vantaalla – &quot;Pressu ei pelasta tilannetta, jos roinaa on kertynyt paljon&quot;<br><br>Päiväkummun proffan piha on laboratorio – &quot;Tavoitteeni on kiertopuutarha&quot;<br><br> </p>
        </div>
    </body>
    </html>
    