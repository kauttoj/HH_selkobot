
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8082671" target="_blank">https://www.selkomedia.fi/paikalliset/8082671</a>
            </div>
            <h1>Räppäri Ege Zulu sai 10 000 euron palkinnon</h1><h2>Ege Zulu on tehnyt hyvää työtä suomalaisen rap-musiikin kanssa.</h2><p>Uudenmaan taidetoimikunta on antanut vuoden 2024 taidepalkinnon Ege Zululle. Ege Zulu on rap-artisti, laulaja ja laulujen tekijä. Hänen oikea nimensä on Eugene Mokulu. Taidetoimikunta antoi Ege Zululle palkinnon, koska hän on tehnyt hyvää työtä suomalaisen rap-musiikin kanssa. Palkinto on 10 000 euroa. Laulut kertovat omasta elämästä<br><br>Taidetoimikunta pitää Ege Zulun musiikissa hyvänä sen erikoista ääntä ja rytmiä. Myös laulujen sanat, jotka kertovat hänen omasta elämästään, ovat hyviä. Taidetoimikunnan mielestä Ege Zulu tekee musiikkia hyvällä mielellä. Hänellä on myös kunnianhimoa. Kunnianhimo tarkoittaa, että ihminen haluaa saavuttaa jotain ja tekee sen vuoksi paljon työtä. Esikuva nuorille<br><br>Ege Zulu on kasvanut Helsingin Roihuvuoressa. Hän on tärkeä esikuva erityisesti itähelsinkiläisille nuorille, taidetoimikunta sanoo. Taidetoimikunnan mielestä Ege Zulun laulut Oi maamme Helsinki ja Mammanpoika näyttävät hyvin, miten taitava hän on. Niissä Ege Zulu osaa kertoa hyvin, millaista on olla nuori Itä-Helsingissä. Taidetoimikunta palkitsee taiteilijoita<br><br>Uudenmaan taidetoimikunta on osa Taiteen edistämiskeskusta. Taidetoimikunta päättää, kenelle annetaan apurahoja ja taidepalkintoja. Taidepalkinto annetaan yhdelle taiteilijalle tai monen taiteilijan ryhmälle. Palkinnon saa se, joka on tehnyt taiteen tunnetuksi omalla alueellaan. Palkinnon saaja on myös lisännyt keskustelua ja kiinnostusta taiteeseen. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/8078551" target="_blank">https://www.helsinginuutiset.fi/paikalliset/8078551</a>
            </div>
            <h1>Roihuvuoressa kasvaneella räppärille 10 000 euron palkinto</h1><h2>Palkinto myönnetään tunnustuksena ansiokkaasta työstä suomalaisen rap-musiikin saralla.</h2><p>Uudenmaan taidetoimikunta on myöntänyt vuoden 2024 alueellisen taidepalkinnon Eugene Mokululle eli rap-artisti, laulaja ja lauluntekijä Ege Zululle. Palkinto myönnetään tunnustuksena ansiokkaasta työstä suomalaisen rap-musiikin saralla, toimikunta kertoo tiedotteessa. Palkinnon suuruus on 10 000 euroa. Omintakeinen sointi ja rytmi sekä omasta elämästä ammentavat lyriikat ovat taidetoimikunnan silmissä Ege Zulun vahvuuksia.<br><br> – Ege Zulu on noussut muutamassa vuodessa suomalaisen musiikin tekijäkaartiin positiivisena ja kunnianhimoisena uuden sukupolven räppärinä, tiedotteessa todetaan. Helsingin Roihuvuoressa kasvaneesta Ege Zulusta on tullut merkittävä esikuva etenkin itähelsinkiläisille nuorille, taidetoimikunta lisää. – Ege Zulun Oi maamme Helsinki ja Mammanpoika esittelevät aidoimmillaan hänen osaamistaan rytmisenä musiikintekijänä ja taidokkaana ajankuvan välittäjänä itähelsinkiläisen nuoren lähtökohdista, suitsutus jatkuu.<br><br> Uudenmaan taidetoimikunta on Taiteen edistämiskeskuksen asiantuntijaelin, joka päättää alueensa apurahoista ja taidepalkinnoista. Alueellinen taidepalkinto jaetaan taiteilijalle, taiteilijaryhmälle tai taiteilijayhteisölle, joka on edistänyt taiteen näkyvyyttä ja asemaa omalla alueellaan sekä lisännyt taiteeseen liittyvää keskustelua ja kiinnostusta<br><br>  </p>
        </div>
    </body>
    </html>
    