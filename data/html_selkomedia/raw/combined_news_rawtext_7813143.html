
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7813143" target="_blank">https://www.selkomedia.fi/paikalliset/7813143</a>
            </div>
            <h1>Huolestuttava ilmiö Vantaan kouluissa – Poliisi varoittaa: Voi johtaa kotietsintään</h1><h2>Leikkiaseet voivat aiheuttaa ison poliisioperaation.</h2><p>Itä-Uudenmaan poliisi sai tietää elokuussa monista tapauksista, joissa nuori oli tuonut leikkiaseen kouluun ja esitellyt sitä koulun oppilaille. Poliisi kertoo, että leikkiaseella oli jopa uhkailtu. Leikkiaseen kanssa oli liikuttu myös koulun ulkopuolella. Poliisi kertoo, että tapauksia on ollut ainakin Vantaalla. Tapauksista oli ilmoitettu hätäkeskukseen. Poliisi sanoo, että leikkiaseiden hallussa pitäminen ja niiden esittely yleisellä paikalla tai niillä uhkailu voi olla rikos. Rikoksen nimi voi olla ampuma-aserikos tai laiton uhkaus. Lain mukaan yleisellä paikalla on kiellettyä pitää esinettä, joka muistuttaa ampuma-asetta. Poliisi muistuttaa, että jokaiseen uhkaukseen suhtaudutaan vakavasti. Tilannetta lähdetään selvittämään heti. Tapaukset voivat aiheuttaa suuren poliisioperaation. Tapauksista tulee merkintä<br><br>Jos joku on esitellyt asetta tai uhkaillut sillä, poliisi selvittää henkilön ja puhuttelee häntä. Jos henkilö on lapsi, poliisi kertoo asiasta lapsen vanhemmille tai huoltajille. Asiasta tehdään myös lastensuojeluilmoitus ja rikosilmoitus. Poliisi sanoo, että usein uhkaukset on tehty suuttuneena tai vitsinä. Jos tapaus on vakava, poliisi voi tehdä kotietsinnän. Poliisi voi takavarikoida tekovälineen ja henkilön puhelimen, tietokoneen tai tabletin. Vantaan kouluissa suhtaudutaan asiaan erittäin vakavasti. – Koulun pitää olla turvallinen paikka kaikille lapsille ja aikuisille. Turvallisuus ei ole leikin asia. Kouluun ei ole syytä ottaa mukaan mitään toisen vahingoittamiseen soveltuvia esineitä. Toivomme, että vanhemmat keskustelevat asiasta kotona lasten kanssa, Vantaan perusopetuksen johtaja Ilkka Kalo sanoo. Myös poliisi pyytää vanhempia puhumaan asiasta lastensa kanssa. Tapauksista jää aina merkintä poliisille. Nuorena tehdyt teot voivat vaikuttaa myös tekijän tulevaisuuteen. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7807490" target="_blank">https://www.vantaansanomat.fi/paikalliset/7807490</a>
            </div>
            <h1>Huolestuttava ilmiö ryöpsähti vantaalaiskouluissa – Poliisi jyrähtää: Voi johtaa kotietsintään</h1><h2>Leikkiaseisiin liittyvät tapaukset voivat pahimmillaan aiheuttaa mittavan poliisioperaation.</h2><p>Itä-Uudenmaan poliisin tietoon tuli elokuun aikana useita tapauksia, joissa nuori oli tuonut leikkiaseen koulun alueelle ja esitellyt sitä muille koulun oppilaille. Poliisin mukaan leikkiaseella oli jopa uhkailtu. Leikkiaseen kanssa oli liikuttu myös koulun ulkopuolella yleisillä alueilla. Itä-Uudenmaan poliisi kertoo tiedotteessaan, että tapauksia on sattunut ainakin Vantaalla. Tapauksista oli ilmoitettu hätäkeskukseen. Poliisi muistuttaa, että leikkiaseiden hallussapito ja niiden esittely yleisellä paikalla tai niillä uhkailu voi täyttää rikoksen tunnusmerkistön. Rikosnimike tällaisissa tapauksissa voi olla ampuma-aserikos tai laiton uhkaus. Ampuma-asetta erehdyttävästi muistuttavan esineen hallussapito yleisellä paikalla on kielletty järjestyslain nojalla.<br><br> Itä-Uudenmaan poliisi muistuttaa, että jokaiseen uhkaukseen suhtaudutaan vakavasti ja tilannetta lähdetään selvittämään välittömästi. Tapaukset voivat pahimmillaan aiheuttaa mittavan poliisioperaation. Poliisin mukaan asetta esitelleen tai sillä uhkailleen henkilön henkilöllisyys selvitetään ja hänet puhutetaan. Jos kyseessä on alaikäinen, asia saatetaan myös hänen huoltajiensa tai vanhempiensa tietoon ja asiasta kirjataan lastensuojeluilmoitus sekä rikosilmoitus. Poliisin mukaan usein uhkaukset on tehty suutuspäissään tai vitsinä ajattelematta asiaa sen pidemmälle.<br><br> Tapausten vakavuudesta riippuen poliisi voi käyttää myös pakkokeinoja, eli tilanne voi johtaa kotietsintään sekä tekovälineen ja henkilön puhelimen, tietokoneen tai tabletin takavarikointiin. Vantaan kouluissa suhtaudutaan leikkiaseisiin liittyviin tapauksiin erittäin vakavasti.<br><br> – Koulun pitää olla turvallinen paikka kaikille lapsille ja aikuisille. Turvallisuus ei ole leikin asia. Kouluun ei ole syytä ottaa mukaan mitään toisen vahingoittamiseen soveltuvia esineitä. Toivomme, että vanhemmat keskustelevat asiasta kotona lasten kanssa, Vantaan perusopetuksen johtaja Ilkka Kalo kertoo Itä-Uudenmaan poliisin tiedotteessa. Myös poliisi kehottaa huoltajia keskustelemaan kotona nuorten ja lasten kanssa asiasta. Tapauksista jää aina merkintä poliisille ja nuorena tehdyt teot voivat vaikuttaa myös tekijän tulevaisuuteen. </p>
        </div>
    </body>
    </html>
    