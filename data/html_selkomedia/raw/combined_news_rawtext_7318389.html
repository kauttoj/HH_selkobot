
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7318389" target="_blank">https://www.selkomedia.fi/paikalliset/7318389</a>
            </div>
            <h1>Poliisi: Kuusijärvellä loukkaantuivat vakavasti 4- ja 7-vuotiaat sisarukset</h1><h2>Poliisin mukaan lapset ovat yhä sairaalahoidossa. Heidän tilansa on vakava.</h2><p>Kuusijärvellä tapahtui viime perjantaina hukkumisonnettomuus. Siinä loukkaantuivat vakavasti samaan perheeseen kuuluvat 4-vuotias tyttö ja 7-vuotias poika. Lapset ovat yhä sairaalassa hoidossa. Heidän tilansa on vakava, tiedottaa Itä-Uudenmaan poliisi. Hätäkeskus sai perjantaina illalla kuudelta ilmoituksen, jonka mukaan kaksi alle 10-vuotiasta lasta oli kadonnut Kuusijärvellä. Vanhempi sisaruskaksikko oli isän huomaamatta poistunut kahluualtaasta vieressä sijaitsevalle laiturille. He olivat hypänneet tästä veteen syvälle puolelle. Kun poliisi, pelastuslaitos ja ensihoito saapuivat paikalle, 4- ja 7-vuotiaat lapset oli löydetty vedestä elottomina. Uimavalvojat elvyttivät heitä. Poliisin mukaan sisarukset olivat olleet uimarannan matalassa kahluualtaassa 2-vuotiaan sisaruksensa ja isänsä kanssa. Alustavien tietojen mukaan sisarukset eivät osanneet uida. Heillä ei ollut kellukkeita tai vastaavia uimavälineitä käytössään. Uimavalvojat löysivät lapset veden alta noin 4 minuutissa saatuaan tiedon katoamisesta. Lasten löydyttyä uimavalvojat aloittivat heti elvytyksen sivullisten avulla. Paikalle saapuneet ambulanssit veivät lapset sairaalahoitoon. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7314013" target="_blank">https://www.vantaansanomat.fi/paikalliset/7314013</a>
            </div>
            <h1>Poliisi: Kuusijärvellä loukkaantuivat vakavasti 4- ja 7-vuotiaat sisarukset</h1><h2>Poliisin mukaan lapset ovat yhä sairaalahoidossa, ja heidän tilansa on vakava.</h2><p>Kuusijärvellä perjantaina tapahtuneessa hukkumisonnettomuudessa loukkaantuivat vakavasti samaan perheeseen kuuluvat 4-vuotias tyttö ja 7-vuotias poika. Lapset ovat yhä sairaalahoidossa ja heidän tilansa on vakava, tiedottaa Itä-Uudenmaan poliisi. Hätäkeskus sai perjantaina iltakuudelta ilmoituksen, jonka mukaan kaksi saman perheen alle 10-vuotiasta lasta oli kadonnut Kuusijärvellä. Kun poliisi, pelastuslaitos ja ensihoito saapuivat paikalle, 4- ja 7-vuotiaat lapset oli löydetty vedestä elottomina ja uimavalvojat elvyttivät heitä. Poliisin selvityksen mukaan 4- ja 7-vuotiaat sisarukset olivat olleet uimarannan niin kutsutussa kahluualtaassa yhdessä 2-vuotiaan sisaruksensa ja isänsä kanssa. Alustavien tietojen mukaan sisarukset olivat uimataidottomia, eikä heillä ollut tapahtuma-aikaan kellukkeita tai vastaavia uimavälineitä käytössään.<br><br> Vanhempi sisaruskaksikko oli isän huomaamatta poistunut kahluualtaasta vieressä sijaitsevalle laiturille ja hypännyt tästä veteen niin kutsutulle syvälle puolelle. Sieltä heidät myöhemmin löydettiin hukkuneina Poliisin mukaan 2-vuotiaan lapsen kanssa tapahtuma-aikaan ollut isä oli ensin itse yrittänyt löytää kahluualtaasta poistuneen sisaruskaksikon. Kun isä ei ollut löytänyt kaksikkoa, hän oli ilmoittanut lapset kadonneiksi uimavalvojille, jotka olivat heti tehneet hätäkeskukseen ilmoituksen lapsista ja ryhtyneet etsimään heitä. Paikan päällä oli myös kuuluttamalla pyydetty lapsia ilmoittautumaan.<br><br> Uimavalvojat löysivät lapset veden alta noin 4 minuutissa saatuaan tiedon katoamisesta. Lasten löydyttyä uimavalvojat olivat heti ryhtyneet elvytystoimiin sivullisten avulla. Paikalle saapuneet ambulanssit veivät lapset sairaalahoitoon.<br><br>     </p>
        </div>
    </body>
    </html>
    