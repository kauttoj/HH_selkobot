
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7354783" target="_blank">https://www.selkomedia.fi/paikalliset/7354783</a>
            </div>
            <h1>Vantaan kouluissa kännykät pidetään repussa tai &quot;kännykkäparkissa&quot;</h1><h2>Vantaalla säännöt käännyköiden käytöstä koulussa ovat samat kuin viime vuonna. Suomen valtiolta odotetaan linjausta asiaan lähiaikoina.</h2><p>Vantaan perusopetuksessa kännyköiden käytön pelisäännöt ovat toistaiseksi samat, kuin viime lukuvuonna. Vantaalla monissa yläkouluissa kännyköitä saa käyttää välitunnilla. Oppitunneilla puhelimet ovat repussa tai opettajan pöydällä &quot;kännykkäparkissa&quot;. Vantaalaisissa alakouluissa kännyköitä ei käytetä välitunnillakaan. Vantaan kaupunki antoi tarkemmat ohjeet puhelimien käytöstä viime syksynä. Ohjeet ovat suosituksia. Lain mukaan kännyköiden käyttöä ei voida kieltää. Kaupungin ohjeissa lukee, että oppituntien aikana kännykkää ei pidetä esillä, paitsi jos opettaja pyytää. Lisäksi kannustetaan siihen, että kouluruokailut ovat kännykättömiä. Vanhempien toivotaan tukevan kaupungin linjausta. – Jokaisessa vantaalaisessa koulussa sovitaan yhteiset säännöt, miten kännyköitä käytetään. Koululla käydään lukuvuoden alussa läpi säännöt, miten oppilaat saavat käyttää kännyköitä koulussa. Säännöt käydään läpi oppilaiden, heidän vanhempiensa ja koulun työntekijöiden kanssa läpi, Johanna Honkanen kertoo. Hän on Vantaan perusopetuksen aluepäällikkö. Opetus- ja kulttuuriministeriö (OKM) valmistelee kännyköiden käyttöön liittyvää lakiesitystä tänä syksynä. Osa kunnista kuitenkin on tiukentanut kännyköiden käyttöä jo tämän lukuvuoden alusta. Näin on tehnyt muun muassa Helsinki ja Hyvinkää. – Kaupunkien ohjeistus päivitettiin elokuussa 2023. Vantaa ei ole sen jälkeen tehnyt mitään muutoksia. Odotamme valtion linjausta asiasta. Sen pitäisi tulla lähiaikooina. Kun se on tiedossa, niin teemme ratkaisut asian suhteen. Toki yksittäiset koulut ovat voineet tarkentaa asiaa järjestyssäännöissään, Ilkka Kalo kertoo. Hän on Vantaan perusopetuksen johtaja. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7342688" target="_blank">https://www.vantaansanomat.fi/paikalliset/7342688</a>
            </div>
            <h1>Osa kunnista on tiukentanut kännyköiden käyttöä kouluissa – näin toimitaan Vantaalla</h1><h2>Vantaalla odotetaan valtion linjausta.</h2><p>Vantaan perusopetuksessa kännyköiden käytön pelisäännöt ovat toistaiseksi samat, kuin viime lukuvuonna. Vantaalla useissa yläkouluissa kännyköitä saa käyttää välituntisin, mutta oppitunneilla puhelimet tulee olla repussa tai opettajan pöydällä &quot;kännykkäparkissa&quot;. Vantaalaisissa alakouluissa kännyköitä ei pääsääntöisesti käytetä välituntisin. Kaupunki tarkensi ohjeistuksiaan puhelimien käyttöön liittyen viime syksynä. Kyse on suosituksista, sillä laki ei toistaiseksi salli kännyköiden kieltämistä. Kaupungin ohjeissa lukee, että oppituntien aikana kännykkää ei pidetä esillä opetustilanteissa muutoin kuin opettajan pyynnöstä. Lisäksi kannustetaan siihen, että kouluruokailut ovat kännykättömiä. Huoltajien toivotaan tukevan kaupungin linjausta. – Jokaisessa vantaalaisessa koulussa sovitaan lukuvuosittain yhteiset mobiililaitteiden käyttöön liittyvät toimintatavat. Koululla käydään lukuvuoden alkaessa sekä tarvittaessa lukuvuoden aikana oppilaiden kännyköiden käyttöön liittyvät säännöt läpi oppilaiden, huoltajien ja koulun henkilöstön kanssa, Vantaan perusopetuksen aluepäällikkö Johanna Honkanen kertoo Vantaan Sanomille.<br><br>Vantaa odottaa valtion linjausta. Opetus- ja kulttuuriministeriö (OKM) on valmistelemassa kännyköiden käyttöön liittyen lakiesitystä tulevalle syksylle. Osa kunnista kuitenkin on tiukentanut kännyköiden käyttöä jo tämän lukuvuoden alusta. Näin on tehnyt muun muassa Helsinki ja Hyvinkää. – Kaupunkitasoinen ohjeistus päivitettiin elokuussa 2023 ja mitään uusia tarkennettuja kaupunkitasoisia ohjeistuksia emme ole alkavaa lukuvuotta varten tehneet. Vantaa odottaa valtion linjausta asiasta, joka on käsittääksemme tulossa lähiaikoina. Kun se on tiedossa, niin teemme ratkaisut asian suhteen. Toki yksittäiset koulut ovat voineet tarkentaa asiaa järjestyssäännöissään nykyisten lakien puitteissa eli vapaaehtoisuuteen perustuen puhelimet voidaan laittaa kännykkäparkkiin, kertoo Vantaan perusopetuksen johtaja Ilkka Kalo.<br><br>Vantaalaiskoulujen rehtorit eivät kannata kännyköiden täyskieltoa – sen sijaan luokkiin on keksitty keino, joka takaa &quot;aivan erilaisen rauhan&quot;<br><br>Kännykkäkielto kouluissa jakaa rajusti mielipiteitä – &quot;Syntyisi vain lisää kiukuttelua&quot;<br><br> </p>
        </div>
    </body>
    </html>
    