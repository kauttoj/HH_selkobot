
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7956467" target="_blank">https://www.selkomedia.fi/paikalliset/7956467</a>
            </div>
            <h1>Poliisi varoittaa Traficom-huijauksista</h1><h2>Suomalaisia huijataan nyt paljon Traficomin nimissä.</h2><p>Suomessa on tapahtunut paljon huijauksia syyskuussa. Huijarit ovat saaneet ihmisiltä yli 560 000 euroa. Huijaukset on tehty Traficomin nimissä. Traficom on valtion liikenne- ja viestintävirasto. Asiasta kertoo poliisin uusi nettihuijausten tutkintayksikkö Tampereella. Syyskuussa on tehty suuri määrä petoksia Traficomin nimissä. Petoksia on tapahtunut jo kesällä, mutta syksyllä huijauksia on tullut vielä enemmän. Syyskuussa poliisille on tehty 39 rikosilmoitusta Traficomin nimissä tehdyistä yhteydenotoista. Huijauksissa on saatu yhteensä yli 560 000 euroa. Poliisi on saanut syyskuussa kuusi ilmoitusta yrityksestä huijata. Neljässä poliisille ilmoitetussa tapauksessa huijaus ei aiheuttanut taloudellista vahinkoa. – Jos henkilö erehtyy klikkaamaan saamaansa huijausviestiin liitettyä linkkiä ja kirjautuu avautuvalle sivustolle pankkitunnuksillaan, on rikollisella mahdollisuus päästä tarkastelemaan tiliä. Usein tällaisen tapahtuman jälkeen asianomistaja saa puhelun, jossa soittaja esittäytyy olevansa pankin edustaja. Todellisuudessa soittaja onkin asianomistajan rahoja tavoitteleva rikollinen, sanoo rikosylikomisario Sakari Tuominen. Tuominen sanoo, että jos ihminen antaa pankkitunnuksensa väärään paikkaan, huijarit voivat tyhjentää kaikki tilit, joihin ihmisellä on käyttöoikeus. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/7948093" target="_blank">https://www.helsinginuutiset.fi/paikalliset/7948093</a>
            </div>
            <h1>Nyt tuli varoitus Traficom-huijauksista – voroille yli 500 000 euroa kuukaudessa</h1><h2>Suomalaisia huijataan nyt ahkerasti Traficomin liikenneasioiden varjolla.</h2><p>Suomalaisilta on huijattu syyskuun aikana yli 560 000 euroa valtion liikenne- ja viestintävirasto Traficomin nimissä tehdyillä verkkohuijauksilla, kertoo poliisin uusi Tampereella toimiva nettihuijausten tutkintayksikkö. Sisä-Suomen poliisilaitoksen Tietoverkkoavusteisten rikosten tutkintayksikön ylläpitämässä valtakunnallisessa petosrikosten tilannekuvassa on ilmennyt syyskuun aikana suuri määrä Traficomin nimissä tehtyjä erilaisia petoksia. Sama ilmiö on esiintynyt jo kesän ajan, mutta syksyllä on tullut vielä kasvua. Poliisille on syyskuun aikana kirjattu 39 rikosilmoitusta, joissa asianomistajia on erehdytetty tai yritetty erehdyttää Traficomin nimissä tehdyillä yhteydenotoilla. Tapausten yhteenlaskettu rikoshyöty syyskuussa on yli 560 000 euroa.<br><br> Yritysasteelle jääneistä vastaavista tapauksista poliisi on saanut syyskuussa kuusi ilmoitusta. Neljässä poliisille ilmoitetussa tapauksessa taloudellista vahinkoa ei ole syntynyt. – Tyypillistä tälle rikoslajille on useat eri toteutustavat. Alkutiedoissa samankaltaisilta vaikuttavat teot eivät kuitenkaan sarjoitu keskenään. Tekijöitä on siis useita, toteaa rikosylikomisario Sakari Tuominen tiedotteessa. – Jos henkilö erehtyy klikkaamaan saamaansa huijausviestiin liitettyä linkkiä ja kirjautuu avautuvalle sivustolle pankkitunnuksillaan, on rikollisella mahdollisuus päästä tarkastelemaan tiliä. Usein tällaisen tapahtuman jälkeen asianomistaja saa puhelun, jossa soittaja esittäytyy olevansa pankin edustaja. Todellisuudessa soittaja onkin asianomistajan varoja tavoitteleva rikollinen, varoittaa Tuominen.<br><br> – Asianomistajalla voi olla usean henkilön tilinkäyttöoikeudet hallinnassaan ja yhdellä väärään paikkaan annetuilla pankkitunnuksilla rikolliset onnistuvat tyhjentämään nämä kaikki tilit, Tuominen summaa. Poliisin vinkitNoudata erityistä huolellisuutta ja varovaisuutta pankkitunnusten käytössä.Jos epäilet pankin edustajana soittavan henkilön toimien oikeellisuutta, älä anna tietojasi vaan katkaise puhelu. Soita itse pankin palvelunumeroon.Jos epäilet viranomaisena esiintyvän soittajan henkilöllisyyttä, pyydä häntä toistamaan nimensä. Soita sitten viranomaisen vaihteeseen ja pyydä yhdistämään kyseiselle henkilölle.Suosi mobiilivarmennettaMuualle kuin pankin palveluihin kirjautuessa mobiilivarmenne on turvallisin tapa kirjautua. Jos kirjaudut pankkitunnuksilla valesivustolle aidon sivuston sijaan, huijari todennäköisesti seuraa ruutuasi ja näkee syöttämäsi tiedot ja voi kopioida ne. Käyttämällä mobiilivarmennetta pankkitunnuksia ei tarvitse syöttää sivustolle. Suhtaudu kriittisesti sivustoihin, joissa mobiilivarmenne ei toimi kirjautumisvaihtoehtona.Jos tulet huijatuksi<br><br>Ota yhteys pankkiin.Tee asiasta lisäksi rikosilmoitus poliisille. Voit tehdä rikosilmoituksen verkossa tai käymällä poliisiasemalla. Ilmoitus kannattaa tehdä, vaikka mahdollisuudet omaisuuden takaisin saamiseksi ovat pienet. Ilmoitusten avulla poliisi pystyy sarjoittamaan rikoksia. Myös petoksen yritykset kannattaa ilmoittaa.</p>
        </div>
    </body>
    </html>
    