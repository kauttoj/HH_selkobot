
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8094850" target="_blank">https://www.selkomedia.fi/paikalliset/8094850</a>
            </div>
            <h1>Vantaa alkaa opettaa koululaisia uimaan lomilla</h1><h2>Moni koululainen ei osaa uida kunnolla. Vantaan kaupunki haluaa auttaa heitä.</h2><p>Ensi vuonna Vantaa aikoo auttaa koululaisia oppimaan uimaan paremmin. Anton Ahonen on Vantaan liikuntapalveluiden liikuntapäällikkö. Hän sanoo, että kaupunki käyttää ensi vuonna 20 000 euroa siihen, että koululaiset oppivat paremmin uimaan ja uimaopetus paranee. Ahonen kertoo Vantaan kaupungin suunnitelmista. Kaupunki aikoo järjestää uimakertoja koulujen lomien aikana. – Saimme juuri tietää, että saamme lisää rahaa koululaisten uimapäivien järjestämiseen. Suunnittelu siitä, mihin raha käytetään, on vasta alkamassa. Uimakerrat loma-aikoina ovat yksi hyvä idea, Ahonen sanoo Vantaan Sanomille. Hän kertoo, että Vantaa ottaa ensi vuoden alussa käyttöön uuden järjestelmän. Järjestelmän avulla kaupunki voi seurata, miten oppilaan uimataito paranee. Muilla kaupungeilla ei ole samanlaista järjestelmää. Maahanmuuttajataustaistaisille koululaisille parempi uimataito<br><br>Ahosen mielestä on tärkeää, että vantaalaiset koululaiset oppivat paremmin uimaan. Koululaisten uimataito on huonontunut viime vuosina. Ahonen sanoo, että maahanmuuttajataustaiset koululaiset ovat yksi tärkeä ryhmä. On tärkeää, että heidän uimataitonsa paranee. – Lasten uimataito ei ole koskaan aiemmin ollut Vantaalla näin suuri puheenaihe kuin tänä vuonna, hän sanoo. Mihin raha riittää?<br><br>Vantaalla uimaopettaja opettaa uimaan koululaisia eskareista neljäsluokkalaisiin. Ahonen sanoo, että he eivät aio lisätä uimaopetusta 5.- ja 6.-luokkalaisille. – Tiedämme, että tätäkin tarvitaan. Selvitämme, mihin kaikkeen lisäraha riittää. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8085273" target="_blank">https://www.vantaansanomat.fi/paikalliset/8085273</a>
            </div>
            <h1>Vantaa yrittää pelastaa koululaisten uimataidon uittamalla heitä koulujen loma-aikoina</h1><h2>Koululaisten uimataito heikkenee, ja kaupunki haluaa kääntää suunnan.</h2><p>Vantaa panostaa ensi vuonna koululaisten uimataidon parantamiseen. Vantaan liikuntapalveluiden liikuntapäällikkö Anton Ahonen kertoo kaupungin satsaavan 20 000 euroa koululaisten uimataidon parantamiseen ja uinninopetuksen kehittämiseen. Ahosen mukaan suunnitelmissa on järjestää esimerkiksi pop up -uimakertoja koulujen loma-aikoina. – Saimme vasta hetki sitten tietää, että saamme lisärahaa koululaisuintien teemapäivien järjestämiseksi, joten suunnittelutyö siitä, mihin raha käytetään, on vasta alkamassa. Pop up -uimakerrat ovat yksi hyvä idea, Ahonen kertoo Vantaan Sanomille.<br><br> – Lisäksi alkuvuodesta otamme käyttöön Suomessa poikkeuksellisen uimaopetuksen hallinnointijärjestelmän ja arvioimme uinninopetuksen järjestämistapoja. Järjestelmän avulla voimme muun muassa seurata yksittäisen oppilaan uimataidon kehittymistä, hän jatkaa. Ahonen kokee erittäin tärkeänä panostaa vantaalaisten koululaisten uimataitoon, joka on tilastojen valossa heikentynyt viime vuosina. Maahanmuuttajataustaiset koululaiset ovat Ahosen mukaan yksi tärkeä kohderyhmä, jonka uimataitoa halutaan nykyisestä parantaa. – Lasten uimataito ei ole koskaan aiemmin ollut Vantaalla näin suuri puheenaihe kuin tänä vuonna, hän toteaa.<br><br> Vantaan Sanomat on syksyn aikana uutisoinut vantaalaislasten heikentyneestä uimataidosta. <br><br>Vantaalla kukaan ei tunnu tietävän, miten 5.–6. luokat käyvät uimassa – samaan aikaan tilastot kertovat uimataidon heikkenevän<br><br> Vantaalla uimaopettajan johdolla tapahtuvia koulu-uinteja järjestetään eskareista neljäsluokkalaisiin. Ahosen mukaan koulu-uinteja ei näillä näkymin olla lisäämässä 5.- ja 6.-luokkalaisille.<br><br> – Tiedämme myös tämän tarpeen, ja selvitämme, mihin kaikkeen lisäraha riittää.<br><br>Lasten uimataito heikkenee, paitsi tässä vantaalaiskoulussa – VS selvitti, mikä on hyvän uimataidon salaisuus<br><br> </p>
        </div>
    </body>
    </html>
    