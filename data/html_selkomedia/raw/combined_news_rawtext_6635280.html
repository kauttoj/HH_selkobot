
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6635280" target="_blank">https://www.selkomedia.fi/paikalliset/6635280</a>
            </div>
            <h1>Paljon työpaikkoja tarjolla uudella tehtaalla Vantaalla</h1><h2>Eaton siirsi toimintonsa Espoosta Vantaalle viime vuonna. Se on kansainvälinen energianhallintayhtiö. Nyt tehtaalle tarvitaan lisää työntekijöitä.</h2><p>Eaton hakee paljon uusia työntekijöitä Vantaalle. Eaton on energianhallintayhtiö. Yhtiö tarvitsee tänä vuonna 70 uutta työntekijää. Heille valmistui viime vuonna uusi tehdas Tuupakan alueelle Vantaalle. Uusia työntekijöitä tarvitaan varsinkin laitteiden kokoonpanotöihin. Asennus- ja kokoonpanopuolen lisäksi tarvitaan työntekijöitä testaukseen ja varastologistiikkaan. Myös työnjohtajia ja toimihenkilöitä tarvitaan etenkin hankinnan ja laadunvalvonnan puolella. – Tavoite on palkata 40 uutta työntekijää juhannukseen mennessä ja 70 vuoden loppuun mennessä, sanoo tehtaanjohtaja Petri Koskinen tiedotteessa. Eaton on Yhdysvaltalainen pörssiyhtiö. Se on maailman suurimpia kolmivaiheisten varavoimajärjestelmien (UPS) valmistajia. Yhtiön tehdas valmistui Kehä III:n varrelle Tuupakkaan loppusyksystä 2023. Yritys siirsi toimintonsa Espoosta Vantaalle entistä suurempiin tiloihin. Tehtaassa kehitetään ja valmistetaan varavoimajärjestelmiä (UPS), jotka suojaavat elektronisia laitteita yleisimmiltä virtaongelmilta, kuten sähkökatkoksilta. Varavoimajärjestelmiä tarvitaan datakeskuksissa, liike- ja teollisuusrakennuksissa sekä terveydenhuollon ja meriteollisuuden kohteissa. Eatonin tuotantolaitos työllistää nyt yli 300 työntekijää. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/6615062" target="_blank">https://www.vantaansanomat.fi/paikalliset/6615062</a>
            </div>
            <h1>Tehdas käynnistää mittavat rekrytoinnit Vantaalla – tarve 100 uudelle työntekijälle lähitulevaisuudessa</h1><h2>Kansainvälinen energianhallintayhtiö Eaton siirsi toimintonsa Espoosta Vantaalle viime vuonna.</h2><p>Energianhallintayhtiö Eaton aloittaa mittavat rekrytoinnit Vantaalla. Yhtiö tarvitsee tänä vuonna 70 uutta työntekijää viime vuonna valmistuneeseen kriittisten sähkönjakelujärjestelmien tehtaaseensa Tuupakkaan. Uusia ammattilaisia tarvitaan varsinkin tuotantoon laitteiden kokoonpanotöihin.<br><br> Asennus- ja kokoonpanopuolen lisäksi tarvetta on testauksen ja varastologistiikan puolella. Myös työnjohtajille ja toimihenkilöille avautuu töitä vuoden sisällä etenkin hankinnan ja laadunvalvonnan puolella. – Juhannukseen mennessä tavoite on rekrytoida 40 uutta työntekijää ja vuoden loppuun mennessä 70. Kasvamme lähitulevaisuudessa yhteensä noin 100 työntekijällä, ennakoi tehtaanjohtaja Petri Koskinen tiedotteessa.<br><br>Vantaan Tuupakkaan nousee amerikkalaisyhtiön massiivinen tehdas – voi työllistää jopa 350 ihmistä<br><br> Yhdysvaltalainen pörssiyhtiö Eaton on maailman suurimpia kolmivaiheisten varavoimajärjestelmien (UPS) valmistajia. Yhtiön tehdas valmistui Kehä III:n varrelle Tuupakkaan loppusyksystä 2023. Yritys siirsi toimintonsa Espoosta Vantaalle entistä suurempiin tiloihin.<br><br> Tehtaassa kehitetään ja valmistetaan varavoimajärjestelmiä (UPS), jotka suojaavat elektronisia laitteita yleisimmiltä virtaongelmilta, kuten sähkökatkoksilta ja sähköverkon häiriöiltä. Varavoimajärjestelmiä tarvitaan datakeskuksissa, liike- ja teollisuusrakennuksissa sekä terveydenhuollon ja meriteollisuuden kohteissa. Eatonin tuotantolaitos työllistää tällä hetkellä yli 300 työntekijää. Petri Koskisen mukaan lisätyövoimalle tulee edelleen tarvetta lähivuosina yhtiön liiketoiminnan kasvaessa.</p>
        </div>
    </body>
    </html>
    