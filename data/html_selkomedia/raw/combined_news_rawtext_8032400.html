
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8032400" target="_blank">https://www.selkomedia.fi/paikalliset/8032400</a>
            </div>
            <h1>Fazerin leipomoissa opetellaan suomen kieltä työpäivän aikana</h1><h2>Työntekijän ei tarvitse osata suomen kieltä hyvin. Hän voi oppia kieltä lisää samalla, kun tekee töitä.</h2><p>Miten työpaikalla puhutaan, kun suomi ei ole kaikkien äidinkieli? Kysymys on ajankohtainen Fazer Leipomoilla, joka työllistää Vantaalla 450 henkilöä. – Leipomoissamme puhumme suomea. Ohjeet ovat suomen kielellä. Haluamme olla varmoja, että kaikki työntekijämme ymmärtävät esimerkiksi turvallisuuteen liittyvät ohjeet, sanoo Anu Salomaa Hän on Fazer Leipomoiden henkilöstöjohtaja. Leipomon työntekijöiden täytyy osata suomea ainakin vähän. Työkielenä Suomi -koulutuksessa suomea saa opetella lisää. Siihen saa käyttää työaikaa. Koulutuksessa harjoitellaan asioita, jotka liittyvät työohjeisiin, välineisiin ja turvallisuuteen. Myös vuorovaikutustilanteita harjoitellaan. – Kieliopintoja on kokeiltu leipomoissa, jotka sijatisevat ruokakauppojen yhteydessä. Tarkoitus on, että opinnot otetaan käyttöön muissakin paikoissamme, Salomaa kertoo. Kielitaidosta on hyötyä muuallakin kuin työssä<br><br>Kokeilussa on ollut mukana 15 työntekijää. Kouluttaja toimii Vantaan ammattiopisto Varian suomi toisena kielenä -opettajana. Suomen kielen taito antaa mahdollisuuden sopeutua paremmin suomalaiseen yhteiskuntaan. Siksi Salomaan mielestä suomen kielen taito on etu työntekijöille, vaikka töitä voisi tehdä esimerkiksi englannin kielellä. Työntekijöiltä on tullut kokeilusta hyvää palautetta. Koulutukseen osallistuvat ovat kokeneet, että opinnoista on ollut paljon hyötyä myös työpaikan ulkopuolella. Fazer Leipomot tekee muutakin yhteistyötä Varian ammattiopiston ja Vantaan osaamiskeskuksen kanssa. Yhdessä järjestetään esimerkiksi selkokielisiä infotilaisuuksia leipomoalasta. Erilaiset työntekijät ovat rikkaus yritykselle<br><br>Fazer Leipomoiden Vaaralan leipomossa työskentelee noin 450 henkilöä. Samassa toimipisteessä on myös Fazer Leipomot Suomen muita toimintoja. Työnkuvat vaihtelevat leipomotyöstä logistiikkaan, kunnossapidon tehtäviin ja myynti- sekä markkinointitehtäviin. Leipomossa töitä tehdään vuoroissa vuorokauden ympäri. Lisäksi yrityksellä on Vantaalla kymmenen Fazer Leipurit -myymäläleipomoa. Leipomot sijaitsevat ruokakauppojen yhteydessä. Siellä työ on myös asiakaspalvelua. Salomaa puhui työelämän monimuotoisuudesta Vantaan elinkeinopäivässä lokauun lopussa. – Mitä monimuotoisempaa työelämässä on, sitä rikkaampaa, hän kiteyttää. – On hyvä, että yrityksen työntekijät tulevat eri taustoista, ovat eri ikäisiä ja eri koulutustaustoista. Silloin syntyy helpommin uusi ideoita. Monimuotoisuus on tärkeää tulevaisuuden keksintöjen löytämiseksi, hän miettii. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8029177" target="_blank">https://www.vantaansanomat.fi/paikalliset/8029177</a>
            </div>
            <h1>Fazerin leipomoissa opetellaan suomea työpäivän aikana</h1><h2>Tavoitteena on, että hanketta voisi laajentaa yhtiössä muihinkin toimintoihin.</h2><p>Miten työpaikalla kommunikoidaan, kun suomi ei ole kaikkien äidinkieli? Kysymys on ajankohtainen Fazer Leipomoilla, joka työllistää Vantaalla 450 henkilöä. – Leipomoissamme työkielenä on suomi, ja esimerkiksi ohjeet ovat pääosin suomen kielellä. Haluamme varmistaa, että kaikki työntekijämme varmasti ymmärtävät esimerkiksi turvallisuuteen liittyvät ohjeet, taustoittaa henkilöstöjohtaja Anu Salomaa Fazer Leipomoilta. Tällä hetkellä työntekijöiltä edellytetään Fazer Leipomoissa jonkinasteista suomen kielen taitoa. Vaatimukset vaihtelevat toimenkuvasta riippuen. Työkielenä Suomi -koulutuksessa kielitaitoa on kuitenkin mahdollista parantaa ja opetella kieltä työajalla. Opettajan johdolla harjoitellaan niin ohjeisiin, välineisiin, turvallisuuteen kuin vuorovaikutukseenkin liittyviä keskeisiä asioita.<br><br> – Olemme pilotoineet kieliopintoja päivittäistavarakauppojen yhteydessä sijaitsevissa myymäläleipomoissa. Tavoitteena on, että hanketta voisi laajentaa myös muihin toimintoihin ja yhtiössä laajemminkin, Salomaa kertoo. <br><br>Turvallisuus on leipomoissa tärkeää. Siksi on olennaista, että kaikki työntekijät ymmärtävät ohjeet. Arkisto/Sami Kuusivirta<br><br> Pilotissa on ollut mukana 15 työntekijää. Kouluttaja toimii Vantaan ammattiopisto Varian suomi toisena kielenä -opettajana. Suomen kielen taito mahdollistaa paremman integroitumisen yhteiskuntaan. Siksi Salomaa näkeekin, että suomen kielen osaajat ovat etulyöntiasemassa, vaikka Fazer Leipomoilla voisi tulevaisuudessa työskennelläkin esimerkiksi englannin kielellä.<br><br>Kun yrityksen työntekijät tulevat eri taustoista, ovat eri ikäisiä ja eri koulutustaustoista, luovat ne hyvät lähtökohdat innovointiin ja uusien asioiden luomiseen. Työntekijöiltä on tullut hankkeesta kiittävää palautetta. Koulutukseen osallistuvat ovat kokeneet, että opinnoista on ollut merkittävää hyötyä myös työpaikan ulkopuolella. Fazer Leipomoiden Vaaralan leipomossa työskentelee noin 450 henkilöä. Samassa toimipisteessä on myös Fazer Leipomot Suomen muita toimintoja. Työnkuvat vaihtelevat leipomotyöstä logistiikkaan, kunnossapidon tehtäviin ja vaikkapa myynti- sekä markkinointitehtäviin. Leipomossa töitä tehdään tietyissä toimenkuvissa useissa vuoroissa, vuorokauden ympäri.<br><br> Lisäksi yrityksellä on Vantaalla 10 Fazer Leipurit -myymäläleipomoa. Leipomot sijaitsevat päivittäistavarakauppojen yhteydessä. Työssä korostuu paitsi artesaanileivonta myös asiakaspalvelutyön vaatimukset. Tulevaisuuden haasteet ovat tuttuja monesta muustakin yrityksestä. Työntekijöiden rekrytoinnin eteen tehdään paljon töitä ja tarvittaessa heitä koulutetaan tehtäviinsä. – Meillä on pitkän työuran tehneitä ihmisiä, jotka ovat jääneet tai jäämässä eläkkeelle. Olemme saaneet palkattua mukavasti uusia työntekijöitä heidän tilalleen, mutta ilmaiseksi se ei ole syntynyt, Salomaa toteaa. Yrityksessä uskotaan, että koulutus auttaa työntekijöitä sitoutumaan Fazerille.<br><br> Fazer Leipomot tekee myös yhteistyötä Varian ammattiopiston ja Vantaan osaamiskeskuksen kanssa. Yhteisvoimin on järjestetty esimerkiksi selkokielisiä infotilaisuuksia leipomoalasta. Salomaa puhui työelämän monimuotoisuudesta Vantaan elinkeinopäivässä torstaina. – Mitä monimuotoisempaa työelämässä on, sitä rikkaampaa, hän kiteyttää. – Kun yrityksen työntekijät tulevat eri taustoista, ovat eri ikäisiä ja eri koulutustaustoista, luovat ne hyvät lähtökohdat innovointiin ja uusien asioiden luomiseen. Monimuotoisuus on elinehto tulevaisuuden innovaatioiden löytämiseksi, hän pohtii.<br><br> </p>
        </div>
    </body>
    </html>
    