
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7974660" target="_blank">https://www.selkomedia.fi/paikalliset/7974660</a>
            </div>
            <h1>Filippiiniläinen hoitaja löysi rauhan Suomesta</h1><h2>Vantaan ja Keravan hyvinvointialue on palkannut yli 50 filippiiniläistä hoitajaa.</h2><p>– Terve! tervehtii Mark Ian Sabal, 38, Korson vanhustenkeskuksen ovella. Sabal on kotoisin Filippiineiltä. Pariskunta odottaa, että pääsee sisään. Sabal ohjaa heidät eteenpäin. – Tämä on mukavan rauhallinen paikka, Sabal sanoo työpaikastaan. Sabal saapui Suomeen hoitajaksi kaksi vuotta sitten. – Näin Facebookissa mainoksen, jossa haettiin hoitoalan työntekijöitä Suomeen, hän kertoo. Sabal työskenteli silloin Abu Dhabissa. Hän matkusti kotimaahan Filippiineille perheensä luokse parin kuukauden välein. Hänellä on vaimo ja tytär. Sabal kertoo, että hoitajan työ Abu Dhabissa oli raskasta. Niin myös jatkuva matkustaminen. – Hoitotyö oli todella stressaavaa ja hyvin kiireistä. Varsinkin koronapandemian aikaan kyllästyin työhön täysin. <br><br>Mark Ian Sabal saa pian Suomessa laillistetun sairaanhoitaja-tutkinnon. Marika Lumme<br><br> Sabal työskenteli Abu Dhabissa sairaalassa ja pienellä klinikalla aavikolla. Siellä toimi öljyn- ja kaasunporauslaitos. – Elämä syrjäisellä aavikkoalueella kovassa kuumuudessa oli minulle erittäin stressaavaa. Työskentelin klinikalla yksin, ja minulle kuului myös yöpäivystys hätätilanteessa. Vastuullani oli satoja ihmisiä. Matkapuhelin ja internet toimivat rajoitetusti. <br><br>Sabal sanoo, että hoitajan työstä täytyy tykätä, jotta sitä jaksaa. Marika Lumme<br><br> Sabal näki Facebookissa mainoksen, jossa etsittiin työntekijöitä Vantaan ja Keravan hyvinvointialueelle eli Vakeen. Hän muisti tapahtuman lentokentällä. – Olin jälleen matkustamassa perheeni luokse Filippiineille. Lento lähti Dubain lentoasemalta, jossa oli kova meteli, mutta pieni ryhmä ihmisiä oli aivan hiljaa ja rauhassa. Tunnistin Finnairin koneen, joten tiesin, että he ovat suomalaisia. Sabal piti suomalaisten hiljaisuudesta. Tämä oli tärkeä syy siihen, miksi hän päätti hakea Vakeen töihin. Hän uskoi, että voisi löytää Suomesta rauhaa. – Hoitotyö täälläkin on välillä stressaavaa ja kiireistä, mutta ei läheskään niin paljon kuin Abu Dhabissa oli. Suomessa työ ja muu elämä ovat tasapainossa, hän sanoo. Korson vanhustenkeskus on paikka, jossa asiakkaat vaihtuvat usein. Hoitajan työhön kuuluu monenlainen hoitotyö: vaippojen vaihtaminen, lääkkeiden antaminen, peseminen ja ruokailussa auttaminen. <br><br>Sabal tekee töitä arkisin ja viikonloppuisin. Yötöitä ei ole. Marika Lumme<br><br> Sabal sanoo, että myös työkaverit ovat vaihtuneet monta kertaa kahden vuoden aikana. – Täällä ei pärjää, jos ei ole intohimoa työtä kohtaan. Minulla on intohimo ja tiedän, mitä on vieläkin kiireisempi työ. Sabal opiskelee Suomessa. Hän saa pian tutkinnon, joka vaaditaan Suomessa hoitajilta. Hän on myös opiskellut suomen kieltä. Sabalin mielestä työ on ollut hyvä mahdollisuus oppia suomen kieltä. – Juttelen potilaille suomen kielellä, ja myös työkavereiden kanssa puhumme suomea. Mielestäni on todella tärkeää osata suomea, koska en voi ratkaista ongelmaa, jos en ymmärrä sitä. Sabal sai Abu Dhabissa enemmän palkkaa kuin nyt Suomessa. – Mutta stressitaso, elämänlaatu ja parempi työsuhdeturva sekä mahdollisuus saada Suomen kansalaisuus olivat suurimmat tekijät, jotka saivat minut muuttamaan Suomeen. Sabal viihtyy Korsossa. Hän kuitenkin odottaa innolla, että pääsee töihin Katriinan sairaalaan. Hän aloittaa siellä töissä ensi vuoden alussa. Kun Sabal tuli Suomeen, hän löysi asunnon Helsingin Puistolasta. Nyt hän asuu Keravalla. – Keravalla on edullisempaa, hän sanoo. Sabalin perhe asuu vielä Filippiineillä. – Minulla on kuusivuotias tytär, jonka kanssa pidämme yhteyttä videopuheluilla. Toivon, että joku päivä myös perheeni pääsee muuttamaan Suomeen. <br><br>Sabal on viihtynyt työssään. Marika Lumme<br><br> Vaken alueelle on tullut töihin 52 hoitajaa Filippiineiltä. Ensimmäiset 23 saapuivat marraskuussa 2022. Sabal oli yksi heistä. Tänä keväänä Vake palkkasi Filippiineiltä 15 hoiva-avustajaa ja 14 sairaanhoitajaa. Vantaan ja Keravan hyvinvointialueen HR-päällikkö Tiia Rouhiainen sanoo, että kaikki filippiiniläiset hoitajat ovat vielä töissä Vakessa. – He ovat kaikki valtavan sydämellisiä, Rouhiainen sanoo. Hän arvostaa sitä, että he ovat jättäneet kotimaansa ja tulleet Suomeen töihin. Rouhiainen sanoo, että Vake tekee paljon töitä, jotta filippiiniläiset hoitajat saavat tutkinnon Suomessa. Rouhiainen kertoo, että Filippiineistä on tullut kaikenikäisiä hoitajia, naisia ja miehiä. Vake on auttanut filippiiniläisiä sopeutumaan Suomeen. Heillä on työntekijöitä, jotka tapaavat heitä säännöllisesti. Rouhiainen sanoo, että aluksi ulkomaalaisten hoitajien sopeutuminen ei sujunut helposti. Työyhteisöjä olisi pitänyt valmistaa paremmin ulkomaalaisten hoitajien tuloon. Rouhiainen sanoo, että suomen kieli on välttämätön sotealalla. Hänen mielestään työkaverit voivat auttaa ulkomaalaista työntekijää oppimaan suomea. Vake ei rekrytoi tänä vuonna hoitajia ulkomailta. Rouhiainen sanoo, että he eivät ole vielä päättäneet, rekrytoivatko he lisää hoitajia ulkomailta. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7956975" target="_blank">https://www.vantaansanomat.fi/paikalliset/7956975</a>
            </div>
            <h1>”Pieni ryhmä ihmisiä oli aivan hiljaa ja rauhassa” – Mark, 39, näki lentoa odottavat suomalaiset, ja se muutti hänen elämänsä suunnan</h1><h2>Vantaan ja Keravan hyvinvointialue on palkannut yli 50 filippiiniläistä hoitajaa.</h2><p>– Terve! Filippiineiltä kotoisin oleva Mark Ian Sabal, 38, tervehtii tulijoita Korson vanhustenkeskuksen ovella. Pariskunta kasseineen odottaa sisäänpääsyä, ja Sabal ohjaa heidät eteenpäin. – Tämä on mukavan rauhallinen paikka, Sabal kehuu työpaikkaansa.<br><br> Sabal saapui Suomeen hoitajaksi kaksi vuotta sitten. – Näin Facebookissa mainoksen, jossa haettiin hoitoalan työntekijöitä Suomeen, hän kertoo. Sabal työskenteli tuolloin Abu Dhabissa. Hän matkusti kotimaahan Filippiineille perheensä, tyttären ja vaimonsa, luokse parin kuukauden välein. Hoitajan työ Abu Dhabissa oli Sabalin mukaan kuluttavaa, samoin jatkuva matkustaminen.<br><br> – Hoitotyö oli todella stressaavaa ja hyvin kiireistä. Varsinkin koronapandemian aikaan kyllästyin työhön täysin. <br><br>Mark Ian Sabal saa pian Suomessa laillistetun sairaanhoitaja-tutkinnon. Marika Lumme<br><br> Sabal työskenteli Abu Dhabissa sekä sairaalassa että pienellä klinikalla aavikkoalueella, jossa toimi öljyn- ja kaasunporauslaitos.<br><br> – Elämä syrjäisellä aavikkoalueella kovassa kuumuudessa oli minulle erittäin stressaavaa. Työskentelin klinikalla yksin, ja minulle kuului myös yöpäivystys hätätilanteessa. Vastuullani oli satoja ihmisiä. Matkapuhelin ja internet toimivat rajoitetusti. <br><br>Sabal sanoo, että hoitajan työhön täytyy olla intohimo, jotta sitä jaksaa. Marika Lumme<br><br> Kun Sabal näki Facebookissa mainoksen Vantaan ja Keravan hyvinvointialueen (Vake) työpaikoista, hän muisti tapahtuman lentoasemalla. – Olin jälleen matkustamassa perheeni luokse Filippiineille. Lento lähti Dubain lentoasemalta, jossa oli kova meteli, mutta pieni ryhmä ihmisiä oli aivan hiljaa ja rauhassa. Tunnistin Finnairin koneen, joten tiesin, että he ovat suomalaisia. Sabal vaikuttui suomalaisten hiljaisuudesta. Tämä oli tärkeä syy siihen, miksi hän päätti hakea Vakeen töihin. Hän uskoi, että löytää Suomesta rauhaa elämäänsä.<br><br> – Hoitotyö täälläkin on välillä stressaavaa ja kiireistä, mutta ei läheskään niin paljon kuin Abu Dhabissa oli. Suomessa työ ja muu elämä ovat tasapainossa, hän toteaa.<br><br>Täällä ei pärjää, jos ei ole intohimoa työtä kohtaan. Korson vanhustenkeskus on lyhytaikaisyksikkö, jossa asiakkaat vaihtuvat usein. Hoitajan tehtäviin kuuluu kaikenlainen hoitotyö: vaippojen vaihtaminen, lääkitseminen, peseminen ja ruokailuissa auttaminen. <br><br>Sabal tekee Korson vanhustenkeskuksessa töitä arkisin ja viikonloppuisin. Yötöitä ei ole. Marika Lumme<br><br> Sabal sanoo myös työkavereiden vaihtuneen monta kertaa kahden vuoden aikana. – Täällä ei pärjää, jos ei ole intohimoa työtä kohtaan. Minulla on intohimo ja tiedän, mitä on vieläkin kiireisempi työ.<br><br> Sabal aloitti opinnot Suomeen tullessaan ja saa pian täydennyskoulutuksen kautta Suomessa vaadittavan laillistetun sairaanhoitaja-tutkinnon. Lisäksi hän on suorittanut suomen kielen opintoja. Sabal kokee, että työ on ollut hyvä mahdollisuus oppia suomen kieltä. – Juttelen potilaille suomen kielellä, ja myös työkavereiden kanssa puhumme suomea. Mielestäni on todella tärkeää osata suomea, koska en voi ratkaista ongelmaa, jos en ymmärrä sitä. Sabalin mukaan hänen palkkansa oli Abu Dhabissa suurempi kuin nyt Suomessa. – Mutta stressitaso, elämänlaatu ja parempi työsuhdeturva sekä mahdollisuus saada Suomen kansalaisuus olivat suurimmat tekijät, jotka saivat minut muuttamaan Suomeen.<br><br> Vaikka Sabal on viihtynyt Korsossa, hän odottaa innolla mahdollisuutta siirtyä Katriinan sairaalaan. Uudessa paikassa hän aloittaa näillä näkymin alkuvuodesta. Suomeen tullessaan Sabal löysi asunnon Helsingin Puistolasta. Nyt hän asuu Keravalla. – Keravalla on edullisempaa, hän toteaa. Sabalin perhe asuu yhä Filippiineillä. – Minulla on kuusivuotias tytär, jonka kanssa pidämme yhteyttä videopuheluilla. Toivon, että joku päivä myös perheeni pääsee muuttamaan Suomeen. <br><br>Mark Ian Sabal on hoitanut vanhuksia Korsossa pian kahden vuoden ajan. Hän kertoo viihtyneen. Marika Lumme<br><br> Vantaan ja Keravan hyvinvointialueelle on rekrytoitu kaikkiaan 52 hoitoalan ammattilaista Filippiineiltä. Ensimmäiset 23 filippiiniläistä sairaanhoitajaa saapuivat Vantaan sotepalveluihin marraskuussa 2022. Sabal oli yksi heistä. Tänä keväänä Vake palkkasi Filippiineiltä 15 hoiva-avustajaa ja 14 sairaanhoitajaa. Vantaan ja Keravan hyvinvointialueen HR-päällikkö Tiia Rouhiainen pitää rekrytointeja onnistuneina, sillä kaikki Suomeen saapuneet filippiiniläiset ovat edelleen Vakessa töissä. – He ovat kaikki valtavan sydämellisiä. En voi kuin nostaa hattua, että he jättävät oman elämänsä kotimaassaan ja tulevat meille töihin, Rouhiainen sanoo. Rouhiainen kertoo, että rekrytointiprosessista vastasi henkilöstöpalveluyhtiö Seuren kumppani Silkkitie Oy. – Meidän tavoitteenamme on ollut ennen kaikkea ratkaista tulevaisuuden työvoimapulaa. Sairaanhoitajista tulee olemaan todella kova pula. Rouhiaisen mukaan hyvinvointialue on tehnyt ja tekee edelleen paljon töitä, jotta filippiiniläiset hoitajat saavat laillistetun tutkinnon Suomessa. – Suomessa ei ole tehty kauhean helpoksi sairaanhoitajatutkinnon laillistamispolkua. Ammattitaito heillä on, ja olisi hienoa, jos jo olemassa oleva osaaminen tunnistettaisiin mahdollisimman ketterästi. Sosiaali- ja terveydenhuollon ammattioikeudet myöntää Valvira. Rouhiaisen mukaan Vake tekee yhteistyötä oppilaitosten, kuten ammattikorkeakoulujen, kanssa, jotta filippiiniläiset saavat tarvittavan täydennyskoulutuksen kotimaan tutkinnon päälle. Rouhiaisen mukaan Filippiineistä on tullut kaikenikäisiä hoitajia, niin naisia kuin miehiä. Kotoutumista Vake on auttanut muun muassa kummityöntekijöillä, jotka säännöllisesti tapaavat hoitajaryhmää eri teemoilla. Rouhiaisen mukaan aivan kivuttomasti ulkomaalaisten työntekijöiden sopeutuminen työyhteisöihin ei aluksi sujunut. – Ensimmäisen ryhmän kanssa meidän olisi pitänyt valmistaa työyhteisöjä paremmin ulkomaalaisten hoitajien tuloon esimerkiksi kouluttamalla siihen, miten tehdään töitä ihmisen kanssa, joka vasta harjoittelee suomea. Pyrimme kuitenkin oppimaan jatkuvasti. Rouhiainen kokee, että kollegat ympärillä voivat vaikuttaa siihen, miten ulkomaalaisen työntekijän kieli kehittyy. Hän huomauttaa, että sotealalla suomen kieli on välttämättömyys. Vakessa pidetään nyt välivuotta ulkomaalaisten rekrytoinneissa. – Mitään päätöksiä ei ole tehty siitä, rekrytoimmeko mahdollisesti lisää hoitajia ulkomailta. </p>
        </div>
    </body>
    </html>
    