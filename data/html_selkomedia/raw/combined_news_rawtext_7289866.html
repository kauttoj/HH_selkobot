
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7289866" target="_blank">https://www.selkomedia.fi/paikalliset/7289866</a>
            </div>
            <h1>Puretun &quot;Kelan talon&quot; tontin työmaa-​aitaa kaunistaa maalaus vantaalaiskasvoista</h1><h2>Väliaikaisen katutaideteoksen nimi on Kotona Vantaalla.</h2><p>Työmaata Tikkurilan Kielotiellä suojaa sinisävyinen maalaus ihmiskasvoista. Yli 100-metriseen työmaa-aitaan on ikuistettu kolmet tyylitellyt vantaalaiskasvot. Valokuvaaja Olli Berg on aiemmin ikuistanut ne Humans of Myyr York -projektissaan Myyrmäessä. Väliaikaisen teoksen ovat toteuttaneet katutaiteeseen erikoistunut Funk On -tiimi ja joukko vantaalaisia koululaisia kesätyönään. Se on tehty kaupungin tilauksesta. Teoksen nimi on Kotona Vantaalla. Se on myös 50 vuotta täyttävän Vantaan kaupungin juhlavuoden teema. Kasvokuvien lisäksi maalauksen läpi kulkee sinertävä abstrakti kuviointi, kertoo Vantaan kaupunki tiedotteessa. Työmaa-aidan takana on sijainnut &quot;Kelan talona&quot; tunnettu liikerakennus. Se purettiin. Tontille on suunniteltu asumista ja liiketiloja. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/6371333" target="_blank">https://www.vantaansanomat.fi/paikalliset/6371333</a>
            </div>
            <h1>”Kelan taloa” puretaan nyt täyttä häkää Tikkurilassa – ”Tämä on meille perusmökki”</h1><h2>Kielotiellä sijaitsevan rakennuksen pitäisi olla maantasalla tammikuun lopulla.</h2><p>”Kelan talona” tunnettua tyhjää liikerakennusta puretaan täydellä tohinalla Tikkurilan keskustassa. Urakasta vastaavan Purkupiha Oy:n vastaava työnjohtaja Jukka Rosberg kertoo, että purkutyöt aloitettiin lokakuun alkupuolella sisätiloissa ja ne etenevät suunnitellussa aikataulussa. Rosbergin mukaan sisätiloista on nyt purettu kaikki rakenteet, kuten väliseinät ja lattiapinnoitteet, ja tällä hetkellä tehdään niin sanottu massiivipurkua.<br><br> <br><br>Aidatulle työmaa-alueelle ei ole ulkopuolisilla asiaa. Mia Lindström<br><br> Nyt urakka näkyy ulospäin, kun kaivinkoneet nakertavat vuonna 1987 valmistuneen rakennuksen kivirakenteita. Työmaalla ahertaa työnjohdon lisäksi kolme työntekijää kahden kaivinkoneen kanssa. – Massiivipurkamista on nyt kaksi viikkoa tehty, ja se kestää tammikuun lopulle. Silloin pitäisi olla kaikki työt tehtynä eli rakennus purettu ja jätteet viety jäteasemille, Rosberg aikatauluttaa. Lähes 5 000-neliöisen ja nelikerroksisen rakennuksen purusta syntyy kymmeniä kuorma-autollisia purkujätettä.<br><br> Rosbergin mukaan rakennuksen purkamisessa ei ole odotettavissa mitään yllätyksiä: kyseessä on varsin tavanomainen purku-urakka. – Tämä on meille perusmökki, hän kuvaa.<br><br> – Töissä pitää kuitenkin ottaa huomioon purkutyömaan keskeinen sijainti Tikkurilassa. Se huomioidaan rajauksella, aitauksella, liikennejärjestelyillä ja pölynhallinnalla. Purkutöistä ei ole vielä kuulunut mistään suunnasta mitään palautetta, Rosberg kertoo. <br><br>Tyhjä liikerakennus oli useita kuukausia tyhjillään ja joutui sinä aikana toistuvasti ilkivallan kohteeksi. Mia Lindström<br><br> ”Kelan talo” -nimitys tulee siitä, että Kielotien varressa sijaitsevassa rakennuksessa toimi aiemmin muun muassa Kela. Viime vuodenvaihteesta tyhjillään ollut liiketalo joutui rankan ja toistuvan ilkivallan kohteeksi.<br><br>Villi meininki valtasi Tikkurilassa purkua odottavan liikekiinteistön – Touhu yllättänyt omistajan: &quot;Tiedän, että poliisikin on soitettu paikalle&quot;<br><br> Kiinteistön omistavan Bont Oy:n suunnitelmissa on, että purkutalon tontille tulee asuntorakentamista ja liiketiloja. Kiirettä rakentamiselle ei ole, koska suhdanteet eivät siihen kannusta. Rakennuslupaa on kuitenkin jo valmisteltu.<br><br>Ilkivallasta kärsivän &quot;Kelan talon&quot; purku Tikkurilassa sai luvan – Maan tasalla se on vasta kuukausien päästä</p>
        </div>
    </body>
    </html>
    