
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8082551" target="_blank">https://www.selkomedia.fi/paikalliset/8082551</a>
            </div>
            <h1>Helsingissä pääsee jo luistelemaan</h1><h2>Jäädytetyillä luistelukentillä saa luistella ilmaiseksi.</h2><p>Helsingissä pääsee nyt ulos luistelemaan. Ensimmäinen tekojää on avoinna. Tekojää tarkoittaa, että jää on tehty koneella. Ensimmäinen tekojää on Alppiharjussa. Siellä on paikka nimeltä Brahenkenttä. Brahenkentän osoite on Helsinginkatu 25 a. Luistelemaan pääsee joka päivä<br><br>Brahenkentällä saa luistella joka päivä. Kentällä on kaksi puolta. Toinen puoli on luistelijoille. Toinen puoli on mailapelaajille. Mailapelaajille tarkoitetulla puolella pelataan esimerkiksi jääkiekkoa. Kentän vieressä on kahvila. Kahvilassa voi teroittaa luistimet. Se tarkoittaa, että luistimista tehdään terävät. Kahvilassa voi myös vuokrata luistimet, mailat ja kypärät. Brahenkentän tekojää on auki pitkään. Se on auki maaliskuun puoleen väliin asti, jos talvinen sää jatkuu sinne asti. Muut Helsingin tekojäät ovat auki helmikuun loppuun asti. Oulunkylän kenttä on remontissa<br><br>Yleensä ensimmäinen tekojää Helsingissä on Ogelin kenttä Oulunkylässä. Mutta tänä vuonna se on remontissa. Siksi Oulunkylän tekojää ei ole auki tänä talvena. Helsingissä on monta tekojäätä. Niillä saa luistella ilmaiseksi. Muitakin luistelukenttiä<br><br>Helsingissä on aloitettu tekemään myös muita tekojäitä. Ne avataan marras- ja joulukuun aikana. Esimerkiksi Jätkäsaaressa on tekojää. Siellä jään tekeminen on vaikeaa, koska meri on lähellä. Meri tekee ilman lämpimäksi ja kosteaksi. Silloin jään tekeminen on vaikeaa. Helsingin tekojäiden aukioloajat ja luisteluajat löytyvät netistä. Osoite on liikunta.hel.fi. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/8079756" target="_blank">https://www.helsinginuutiset.fi/paikalliset/8079756</a>
            </div>
            <h1>Ensimmäinen tekojääkenttä avattiin Helsingissä – Ogeli remontissa koko talven</h1><h2>Helsingin tekojäiden yleisövuorot ovat tänäkin talvena maksuttomia.</h2><p>Helsingin tekojäistä ensimmäinen avattiin tällä viikolla. Ensimmäisenä poikkeuksellisesti käyttöön otettiin Alppiharjussa sijaitseva Brahenkenttä, jonka yleisöluistelut alkoivat keskiviikkona 20. marraskuuta kello 9. Kentän osoite on Helsinginkatu 25 a. Tavallisesti ensimmäisenä Helsingin luisteluradoista käyttöön otetaan Oulunkylän eli Ogelin tekojääkenttä, joka on tänä vuonna remontin vuoksi pois käytöstä koko talven.<br><br> Helsingin tekojäiden kaikki yleisövuorot ovat tälläkin talvikaudella maksuttomia.<br><br>Helsingin suurin tekojää on kiinni koko talven<br><br> Brahenkentällä yleisöluisteluja on viikon jokaisena päivänä. Yleisöluisteluiden aikana kentän toinen puoli on varattu luistelijoille ja toinen puoli mailapelaajille. Kentän laidassa on kahvila, jossa sen aukioloaikoina on luistinten teroitusta sekä luistinten, mailojen ja kypärien vuokrausta.<br><br> Brahenkentän tekojääkentän luistelukausi jatkuu olosuhteiden salliessa maaliskuun puoleen väliin ensi vuonna. Muiden Helsingin tekojäiden kausi päättyy näillä näkymin helmikuun loppuun mennessä. <br><br> Jäädyttämisiä on aloitettu myös muilla Helsingin tekojäillä. Loput tekojäät avataan asteittain marras- ja joulukuun vaihteessa.<br><br> Esimerkiksi Jätkäsaaren tekojääkentän jäädytykseen omat haasteensa tuo kentän läheinen meri, jonka vuoksi Jätkäsaaressa on usein lämpimämmät ja kosteammat jäädytysolosuhteet kuin muualla pääkaupungissa. Helsingin kaikkien tekojäiden aukioloajat ja yleisöluistelut on listattu tekojäiden nettisivulle osoitteeseen liikunta.hel.fi. Helsingin Uutiset ohjaa elämysten äärelle! </p>
        </div>
    </body>
    </html>
    