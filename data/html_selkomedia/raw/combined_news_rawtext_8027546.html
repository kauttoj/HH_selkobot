
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8027546" target="_blank">https://www.selkomedia.fi/paikalliset/8027546</a>
            </div>
            <h1>Mies halusi neuvoa musliminaisia pukeutumisessa – laittoi Itäkeskukseen kyltin ilman lupaa</h1><h2>Itäkeskuksen Hansasillalla Helsingissä oli luvaton kyltti. Siinä neuvottiin musliminaisia pukeutumisessa.</h2><p>Helsingissä Itäkeskuksen sillalla oli noin viikko sitten kyltti, joka on herättänyt paljon keskustelua. Kyltti oli sillalla, joka yhdistää Eastonin ja Itiksen kauppakeskukset. Kyltissä neuvottiin naisia pukeutumaan oikealla tavalla. Neuvot perustuivat Koraanin ohjeisiin. Ohjeet olivat arabiaksi ja englanniksi. Kyltti oli muistutus<br><br>Ilta-Sanomat kertoi, että kyltin oli laittanut mies, joka on kotoisin Norsunluurannikolta. Mies on muslimi. Hän ei ymmärtänyt, miksi ihmiset eivät pitäneet kyltistä. Mies sanoi lehdelle, että kyltti oli tarkoitettu vain muistutukseksi musliminaisille. Hän sanoi, että kyltti ei koskenut kristittyjä tai muita uskontoja. Ei kylttejä ilman lupaa<br><br>Mies aikoo laittaa kylttejä joskus toistekin. Hän ajattelee, että sillan paikka on julkista tilaa. Mutta Hansasillan omistaja, Kiinteistö Oy Hansasilta, ei ole samaa mieltä. Toimitusjohtaja Mikko Syrjänen sanoo, että silta on yksityistä tilaa. Monet ihmiset käyvät sillalla, mutta se ei tee siitä julkista tilaa. Jos joku haluaa käyttää tilaa uskonnolliseen toimintaan, pitää kysyä lupa tilan omistajalta. Syrjänen sanoo, että yhtiö ei yleensä halua sillalle ylimääräistä toimintaa. Ylimääräinen toiminta voi olla esimerkiksi uskonnollista tai tavaroiden mainostamista. Yhtiö haluaa, että silta on avoin ja viihtyisä paikka. Silta on myös pelastustie. Kiinteistö Oy Hansasilta on Helsingin kaupungin omistama yhtiö. Kaupungin Tilapalvelut vuokraa sillalla olevia liiketiloja. Kyltti on poistettu<br><br>Ilta-Sanomien mukaan kyltti poistettiin sillalta maanantaina. Kiinteistö Oy Hansasilta ei poistanut sitä. Joku muu ehti tehdä sen ensin. Syrjänen sanoo, että he olisivat poistaneet kyltin, jos joku muu ei olisi tehnyt sitä. Hän sanoo, että kyltin laittaminen on samanlaista kuin häiriköinti kauppakeskuksessa. Syrjänen kertoo, että sillalta on ennenkin poistettu luvattomia kylttejä. Se on tapahtunut muutaman kerran vuodessa. Kyltit ovat olleet enemmän mainoksia. Syrjänen ei muista, että Hansasillalla olisi ennen ollut uskonnollisia viestejä. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/8026597" target="_blank">https://www.helsinginuutiset.fi/paikalliset/8026597</a>
            </div>
            <h1>Naisten pukeutumiseen puuttuvan kyltin tuonut mies aikoo jatkaa toimiaan: Ei onnistu, jyrähtää toimitusjohtaja</h1><h2>Musliminaisten pukeutumista ohjeistanut kyltti Itäkeskuksessa on puhuttanut mediassa.</h2><p>Itäkeskuksen Hansasillalla maanantaina havaittu kyltti on puhuttanut mediassa ja sosiaalisessa mediassa kuluvan viikon aikana. Eastonin ja Itiksen kauppakeskukset yhdistävälle sillalle pystytetty opaste neuvoi naisia oikeaoppisesta pukeutumisesta Koraaniin ohjeisiin viitaten. Ohje oli arabiaksi ja englanniksi.<br><br>#Itis Hansasilta tänään. Ohjeet miten naisten tulee pukeutua. pic.twitter.com/TyR1pVKKm0— Pekka Lahtinen (@pekkalahtinen10) October 27, 2024 <br><br>&quot;Eihän sun kanssa kehtaa edes kävellä&quot;, sivalsi isoäiti 10-vuotiaalle, kun Sara Salmani alkoi käyttää muslimihuivia<br><br> Ilta-Sanomat kertoi torstaina (31.10.) että kyltin laittaja oli Norsunluurannikolta kotoisin oleva muslimimies.<br><br> Mies ei ymmärtänyt lainkaan kyltin saamaa kritiiikkiä. Lehden haastattelussa hän kertoi, että viesti oli tarkoitettu vain muistutukseksi musliminaisille. Banderollit eivät hänen mukaansa koskeneet kristittyjä tai muun uskontokunnan edustajia. Mies kertoi jatkavansa kampanjointia satunnaisina päivinä jatkossakin. Hänen nähdäkseen paikka on julkista tilaa.<br><br> Hansasillan omistava Kiinteistö Oy Hansasillassa ollaan eri mieltä. – Hansasilta on yksityistä tilaa, vaikka se onkin monelle julkinen läpikulkupaikka, toteaa toimitusjohtaja Mikko Syrjänen Helsingin Uutisille.<br><br> Tilan käyttämisestä uskonnolliseen toimintaan tarvitaan tilan omistajan lupa. Syrjänen sanoo yhtiön suhtautuvan pääsääntöisesti kielteisesti kaikkeen käytävällä tapahtuvaan toimintaan, oli kyse sitten kaupallisesta toiminnasta tai sanan julistamisesta. – Haluamme pitää vilkkaan tilan avoimena ja viihtyisänä. Silta toimii myös pelastustienä, hän huomauttaa. Kiinteistö Oy Hansasilta on kaupungin omistama kiinteistöyhtiö.<br><br> Sillalla olevia liiketiloja vuokraa kaupungin Tilapalvelut. Ilta-Sanomien mukaan kyseinen banderolli poistettiin paikalta maanantaina aikana. Kiinteistö Oy Hansasilta ei sitä poistanut – joku muu ehti ensin. – Olisimme sen poistaneet [jos joku muu ei olisi jo tehnyt niin], Syrjänen sanoo ja perustelee:<br><br> – Se on samankaltaista asiatonta käytöstä kuin muukin häiriköinti kauppakeskuksessa. Syrjäsen mukaan kiinteistöhuoltofirma tai vartiointiliike on aiemmin poistanut joitakin luvattomia kylttejä sillalta muutaman kerran vuodessa. – Ne ovat olleet enemmän mainostyyppisiä, hän lisää. Syrjänen ei muista, että Hansasillalla olisi aiemmin jouduttu puuttumaan vastaavaan uskonnollissävytteiseen viestintään.<br><br> </p>
        </div>
    </body>
    </html>
    