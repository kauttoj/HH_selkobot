
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8078631" target="_blank">https://www.selkomedia.fi/paikalliset/8078631</a>
            </div>
            <h1>Suomen kansalaisesta tuli Somalimaan presidentti</h1><h2>Abdirahman Irro voitti Somalimaan presidentinvaalit.</h2><p>Abdirahman Mohamed Abdullahi on voittanut vaalit Somalimaassa. Hänet on valittu Somalimaan presidentiksi. Tämän kertovat uutiset ja uutistoimistot eri puolilta maailmaa. Abdullahia kutsutaan myös nimellä Abdirahman Irro. Hän on Suomen kansalainen. Hänen kotikuntansa on Vantaa. Vaalit pidettiin keskiviikkona, marraskuun 13. päivänä. Vaalien tulokset kerrottiin tiistaina, marraskuun 19. päivänä. Irro on 69-vuotias. Hän on perustanut Somalimaan suurimman puolueen. Hän oli aiemmin puolueen puheenjohtaja. Myös espoolainen halusi presidentiksi<br><br>Irro sai vaaleissa enemmän ääniä kuin nykyinen presidentti Muse Bihi ja Faisal Ali Warabe, joka asuu Espoossa. Uutistoimisto Al-Jazeera kertoo, että Irro sai melkein 64 prosenttia kaikista äänistä. Apua nuorille<br><br>Irron puolue on luvannut tehdä monia asioita. He aikovat parantaa taloutta ja auttaa nuoria, jotka eivät ole töissä. Somalimaa on osa Somaliaa. Se sijaitsee Somalian pohjoisosassa. Somalimaa ilmoitti olevansa itsenäinen maa vuonna 1991. Se halusi päättää omista asioistaan. Kansan Uutiset -lehti on kertonut, että Irro muutti Suomeen vuonna 1996. Hän muutti Länsimäkeen Vantaalle. Hänestä tuli Suomen kansalainen vähän myöhemmin. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8075878" target="_blank">https://www.vantaansanomat.fi/paikalliset/8075878</a>
            </div>
            <h1>Vantaalainen valittiin Somalimaan presidentiksi</h1><h2>Abdirahman Irro muutti Länsimäkeen 1996 ja sai Suomen kansalaisuuden myöhemmin.</h2><p>Vantaalainen Abdirahman Mohamed Abdullahi, kutsumanimeltään Abdirahman Irro on voittanut Somalimaan presidentinvaalit, kertovat kansainväliset mediat ja uutistoimistot. Vaalit käytiin keskiviikkona 13. marraskuuta, ja tulokset julkistettiin tiistaina 19. marraskuuta. Irro, 69, on Somalimaan parlamentin suurimman puolueen perustaja ja entinen puheenjohtaja.<br><br> Irro päihitti vaaleissa istuvan presidentin Muse Bihin ja espoolaisen Faisal Ali Waraben. Uutismedia Al-Jazeeran mukaan Irro sai lähes 64 prosenttia äänistä. Irron puolue on luvannut muun muassa kääntää talouden nousuun ja ratkaista nuorisotyöttömyyden.<br><br> Somalian pohjoisosassa sijaitseva Somalimaa julistautui itsenäiseksi 1991. Kansan Uutiset kertoi aiemmin, että diplomaattitaustainen Irro muutti Länsimäkeen 1996 ja sai Suomen kansalaisuuden myöhemmin.<br><br>Muokattu 19.11. klo 13.07: Lisätty juttuun Irron koko virallinen nimi.   </p>
        </div>
    </body>
    </html>
    