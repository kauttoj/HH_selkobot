
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8023579" target="_blank">https://www.selkomedia.fi/paikalliset/8023579</a>
            </div>
            <h1>Julkisen liikenteen hinnat nousevat pääkaupunkiseudulla</h1><h2>HSL nostaa lippujen hintoja ensi vuoden alussa.</h2><p>HSL nostaa pääkaupunkiseudun joukkoliikenteen lippujen hintoja ensi vuonna. Hinnat nousevat keskimäärin kahdeksan prosenttia. HSL:n hallitus päätti asiasta tiistaina aamulla. Hallitus valitsi, nousevatko hinnat kuusi vai kahdeksan prosenttia. Kumpikin vaihtoehto sai seitsemän ääntä. Tasapelin vuoksi puheenjohtajan ääni ratkaisi. Kahdeksan prosentin korotus voitti. HSL:n hallituksen puheenjohtaja oli vielä tässä kokouksessa helsinkiläinen Matias Pajula kokoomus-puolueesta. Seuraavaksi puheenjohtajaksi on valittu helsinkiläinen Nina Suomalainen. Myös hän kuuluu kokoomukseen. Isoja korotuksia hintoihin<br><br>Eniten nousevat kahden vyöhykkeen sarjalippujen hinnat. Ne nousevat yhdeksän prosenttia. Vähiten nousevat kolmen vyöhykkeen kerta- ja sarjalippujen hinnat. Ne nousevat seitsemän prosenttia. Kolmen vyöhykkeen sarjalippu nousee jo yli sadan euron. Uusi hinta on 107,70 euroa. Vanha hinta on 99,40 euroa. Neljän vyöhykkeen kausilippu maksaa ensi vuonna jo 118,80 euroa. Tänä vuonna hinta on ollut 109,70 euroa. Saataville tulee myös uusi lähimaksulippu. Se on seitsemän prosenttia kalliimpi kuin tavallinen kertalippu. Uusi vyöhyke<br><br>HSL perustaa myös uuden E-vyöhykkeen. Se korvaa osan nykyisestä D-vyöhykkeestä. Tarkoituksena on, että Järvenpää ei hyödy HSL:stä. Järvenpää ei kuulu HSL:ään. Kaupunki ei siis maksa HSL:lle siihen kuulumisesta. Silti sen alueella voi matkustaa HSL:n lipulla. E-vyöhykkeen perustamisen jälkeen Järvenpäästä Helsinkiin matkustaminen maksaa paljon enemmän kuin nyt. Uusi viiden vyöhykkeen kausilippu maksaa 145,10 euroa. Tällä hetkellä kausilipun hinta Järvenpäästä Helsinkiin on 99,40 euroa. Kertalippu E-vyöhykkeeltä Helsinkiin maksaa 5,90 euroa. Lähimaksulla se maksaa 6,30 euroa. Kertalipun hinta nousee paljon. Tällä hetkellä ABCD-kertalippu maksaa 4,50 euroa. Vielä ei ole varmaa, mitkä alueet siirretään uudelle E-vyöhykkeelle. Asiasta päätetään myöhemmin. Uusi alue koskee kuitenkin Järvenpään lisäksi Tuusulan ja Sipoon pohjoisosia. HSL nostaa lippujen hintoja, koska sen taloustilanne heikkenee. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8019392" target="_blank">https://www.vantaansanomat.fi/paikalliset/8019392</a>
            </div>
            <h1>HSL nostaa hintoja reilusti – Suurimmat häviäjät uudella E-vyöhykkeellä</h1><h2>HSL:n hallitus päätti korotuksista pienimmällä mahdollisella erolla.</h2><p>Juttua päivitetty HSL korottaa joukkoliikennelippujen hintoja ensi vuonna keskimäärin 8 prosentilla. Asiasta päätti HSL:n hallitus tiistaina aamulla. Pöydällä olivat 8 prosentin korotus ja 6 prosentin korotus. Äänet jakautuivat tasan 7–7, jolloin puheenjohtajan ääni ratkaisi. HSL:n hallituksen puheenjohtaja oli vielä tässä kokouksessa helsinkiläinen Matias Pajula (kok.), jolle tänään kokoontunut HSL-yhtymäkokous valitsi seuraajaksi helsinkiläisen Nina Suomalaisen (kok.).<br><br> Eniten nousevat kahden vyöhykkeen sarjalippujen hinnat, 9 prosenttia, ja vähiten kolmen vyöhykkeen kerta- ja sarjaliput, 7 prosenttia. Kolmen vyöhykkeen kausilippu nousee nyt jo yli 100 euron, 99,40 eurosta 107.70 euroon. Neljän vyöhykkeen kausilippu maksaa ensi vuonna jo 118,80 euroa, kun hinta tänä vuonna on ollut 109,70 euroa. Uusi lähimaksulippu on noin 7 prosenttia kalliimpi kuin tavallinen kertalippu.<br><br> HSL perustaa myös uuden E-vyöhykkeen, joka korvaa osan nykyisestä D-vyöhykkeestä. Sen tarkoitus on torpata Järvenpään saama hyöty HSL:stä. Kaupunki ei kuulu HSL:ään eikä siten maksa myöskään kuntaosuuksia, mutta sen alueella voi kuitenkin matkustaa HSL-lipulla. E-vyöhykkeen tulo tarkoittaa alueelta Helsinkiin pendelöiville roimaa korotusta kuukausilipun hintaan, sillä uusi viiden vyöhykkeen kausilippu maksaa 145,10 euroa. Tällä hetkellä kausilipun hinta Helsinkiin on 99,40 euroa.<br><br> Kertalippu E-vyöhykkeeltä Helsinkiin maksaa 5,90 euroa, lähimaksulla 6,30. Korotus on tuntuva, sillä tällä hetkellä ABCD-kertalippu maksaa 4,50 euroa. Niille, joiden pysäkki jää D-vyöhykkeelle, kertalipun hinnaksi tulee 4,80 euroa, lähimaksulla 5,10 euroa. Vielä ei ole varmuutta siitä, mitkä alueet siirretään uudelle E-vyöhykkeelle. Asiasta päätetään myöhemmin. Uusi vyöhyke koskee kuitenkin Tuusulan ja Sipoon pohjoisosia sekä Järvenpäätä. Hinnankorotusten syynä on HSL:n heikkenevä taloustilanne. Kokouksessa vihreät ja vasemmisto tekivät ensin vastaesityksen, että hintoja ei korotettaisi. Tämä hävisi toiselle esitykselle, että hintoja korotettaisiin vain 6 prosenttia.<br><br> Nollan prosentin korotuksen puolesta äänestivät Saara Brax (kok.), Heli Halava (vihr.), Elina Kauppila (vas.) ja Pekka Sauri (vihr.). Tässä äänestyksessä 6 prosentin korotuksen kannalle asettuivat Anssi Aura (kok.), Sanna Hämäläinen (kok.), Sirpa Kauppinen (vihr.), Mia Laiho (kok.), Pasi Liukkonen (ps.), Björn Månsson (r.), Matias Pajula (kok.), Maria Rajala (sd.) Sampsa Rydman (ps.) ja Jaana Ylitalo (sd.). Viimeisessä äänestyksessä 6 prosentin korotus hävisi pohjaesitykselle, joka oli siis keskimäärin 8 prosentin korotus. Tässä äänestyksessä 6:ta prosenttia kannattivat Heli Halava, Elina Kauppila, Sirpa Kauppinen, Björn Månsson, Maria Rajala, Pekka Sauri ja Jaana Ylitalo.<br><br> Pohjaesitystä eli 8:aa prosenttia kannattivat Anssi Aura, Saara Brax, Sanna Hämäläinen, Mia Laiho, Pasi Liukkonen, Matias Pajula ja Sampsa Rydman, puheenjohtaja-Pajulan äänen siis ratkaistessa. Juttua päivitetty 29.10.2024 kello 11.04: Lisätty tietoa Järvenpään tilanteesta, lisää hintoja sekä tieto E-vyöhykkeestä sekä äänestystuloksesta. 12.32: Muutettu valtuusto yhtymäkokoukseksi ja tieto siitä, että junat pysähtyvät Järvenpäässä, tiedoksi, että HSL-lipulla voi matkustaa Järvenpäässä. Lisätty tiedot äänestyksen tuloksista. 12.50: Lisätty tieto siitä, mitä kuntia E-vyöhyke koskee. 12.59 Lisätty puuttuva Maria Rajalan nimi ensimmäiseen äänestystulokseen.</p>
        </div>
    </body>
    </html>
    