
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7343584" target="_blank">https://www.selkomedia.fi/paikalliset/7343584</a>
            </div>
            <h1>Vantaan rajalla sijaitseva rintamamiestalo muuttui temppeliksi – tällaista elämää siellä vietetään</h1><h2>Buddhalaisten määrä on lisääntynyt Suomessa koko 2000-luvun ajan etenkin maahanmuuton myötä. Tarkkaa määrää on vaikeaa tietää.</h2><p>Nainen tervehtii patsaita temppelin edessä. Trang Huynh tekee näin aina, kun hän menee buddhatemppeliin Länsisalmessa. – Kun tulemme temppeliin, meidän pitää tervehtiä patsaita kuin ihmisiä. Keskellä oleva patsas on tuleva buddha. Neljä muuta patsasta suojelevat temppeliä, Hyunh sanoo. Länsisalmen temppeli kuuluu Suomen Vietnamilaisten Buddhalaisuus Yhdyskunnalle. Temppeli perustettiin vanhaan rintamamiestaloon, joka oli temppelin paikalla vuonna 2009. Kolme vuotta myöhemmin temppeliä suurennettiin 500 neliötä. Suurennusosassa on iso sali. Siellä pidetään kaikki messut ja juhlat. Salissa on kolme suurta buddhapatsasta. Salin katossa roikkuvat liput, joissa on rukouksia. Trang Huynh on käynyt temppelissä säännöllisesti noin 10 vuotta. Hän on ollut buddhalainen syntymästään asti. Temppelillä moni asia tehdään talkoovoimin. – Olen ammatiltani rakennusinsinööri. Olen ollut mukana esimerkiksi ison salin rakentamisessa, ja autan myös viestinnässä kielitaitoni ansiosta. <br><br>Apotti Thich Hanh Thong soittaa temppelin kelloa joka päivä. Samalla hän lausuu rukouksia. Päivi Tuovinen<br><br> &quot;Meidän täytyy mukautua Suomen tapoihin&quot;<br><br>Temppelin oven vieressä on kello. Munkki Thich Hanh Thong, 60, soittaa sitä joka päivä. Thong on temppelin johtaja. – Kellon soitto herättää henget, jotka ovat joutuneet helvettiin. He kuulevat rukoukset. Tarkoituksena on helpottaa heidän kärsimystään, Trang Huynh sanoo. Kelloa pitäisi soittaa joka aamu. Mutta Länsisalmessa kello soi vain iltapäivisin. Temppeli on pientaloalueella, eikä naapureita haluta häiritä. – Meidän täytyy mukautua Suomen tapoihin. Emme voi harjoittaa buddhalaisuutta täällä samalla tavalla kuin Vietnamissa. Temppelin lisäksi tontille on rakennettu torni. Tornia ei ole saatu valmiiksi, koska rahaa ei ole ollut tarpeeksi. Torniin tulee muistopaikka. Sinne laitetaan kuolleiden jäsenten ja heidän läheistensä tuhkaa tai valokuvia. Nyt muistopaikka on temppelin suuren salin takana. – Tornin suunnittelussa on otettu vaikutteita Taiwanista ja Kiinasta. Tornissa on kuusi kulmaa, seitsemän kerrosta ja se kapenee ylhäällä. <br><br>Yhdyskunta rakentaa tontilleen tornia, johon jäsenten ja heidän läheistensä tuhkaa tai valokuvat laitetaan. Päivi Tuovinen<br><br> Tavoitteena valaistuminen<br><br>Buddhalaisuus on vanha uskonto. Se syntyi Intiassa noin 500 eKr. Uskonnon perustajana pidetään prinssi Siddartha Gautamaa. Buddhalaisilla ei ole jumalia. He uskovat elämän kärsimykseen ja siitä vapautumiseen. Heidän tavoitteenaan on valaistuminen eli nirvana. Länsisalmen yhdyskunta edustaa buddhalaisuuden mahajana-suuntausta. Siinä on Thongin mukaan ihmisläheisempi ote kuin muissa koulukunnissa. Viisi perusohjetta elämään ovat: 1. Älä varasta. 2. Älä tapa tai lopeta toisen elämää. 3. Yksiavioisuus. 4. Älä valehtele tai vääristele asioita. 5. Ei alkoholia tai muita päihteitä. <br><br>Apotti Thongin vieressä on Bodhisattvaa esittävä patsas. Hahmolla on paljon käsiä, sillä buddhalaiset uskovat sen auttavan maailman olentoja valaistumaan. Päivi Tuovinen<br><br> Vakituisia kävijöitä noin 200<br><br>Vuodessa on kolme suurta juhlaa, joita vietetään temppelissä. Tärkein on vesak eli Buddhan syntymäpäivä. Se on huhti–toukokuun aikana. Toinen on ullambana, joka järjestetään tällä viikolla. Sen aikana muistellaan vanhempia, opettajia sekä ihmisiä, jotka ovat uhrautuneet maansa puolesta, Thong kertoo. – Lisäksi kaksi kertaa kuukaudessa on katumustilaisuus. Minulle ei tarvitse kertoa omia pahoja tekoja, vaan tarkoituksena on itse miettiä niitä. Yhdyskunnan jäsenet voivat myös pyytää tilaisuuksia, joissa rukoillaan kuolleiden tai sairaiden läheisien puolesta. Muuten temppelillä on avoimet ovet. Thong arvioi, että vakituisia kävijöitä on tällä hetkellä noin 200. Buddhalaisten määrä on noussut<br><br>Suurin osa jäsenistä on vietnamilaisia. Kävijöissä on myös esimerkiksi suomalaisia, thaimaalaisia ja srilankalaisia. Buddhalaisten määrä on noussut koko 2000-luvun, mutta tarkkaa määrää on vaikeaa arvioida, sanoo Mitra Härkönen. Hän on Helsingin yliopiston akatemiatutkija. – Suomessa buddhalaisiksi lasketaan rekisteröityyn uskonnolliseen yhdyskuntaan kuuluvat henkilöt. Vuonna 2021 heitä oli 1834. Määrä on noussut tasaisesti koko 2000-luvun ajan. Yhteensä buddhalaisuutta harjoittavia henkilöitä on varovaisen arvion mukaan noin 30 000. Eniten buddhalaisia löytyy vietnamilaisten ja thaimaalaisten maahanmuuttajien keskuudesta. – Buddhalaisten määrä lisääntyy maahanmuuton myötä. He myös rekisteröivät yhteisöjään yhdyskunniksi aiempaa enemmän. Härkönen on tutkinut myös kantasuomalaisten buddhalaisuutta. – Haastatteluissa näkyi, että moni on kiinnostunut buddhalaisuudesta yläasteella tai lukiossa. Osalla on ollut taustalla mielenterveysongelmia tai muita haasteita elämässä, ja sitten on tutustunut esimerkiksi buddhalaiseen meditaatioon ja kirjallisuuteen. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7341052" target="_blank">https://www.vantaansanomat.fi/paikalliset/7341052</a>
            </div>
            <h1>Kuvareportaasi | Vantaan rajalla sijaitseva rintamamiestalo muuttui loistokkaaksi temppeliksi – tällaista elämää siellä vietetään</h1><h2>Buddhalaisten määrä on lisääntynyt Suomessa tasaisesti koko 2000-luvun etenkin maahanmuuton myötä. Tarkkaa määrää on vaikeaa tietää.</h2><p>Nainen kumartaa patsaille temppelin edessä. Niin Trang Huynh tekee joka kerta, kun hän saapuu buddhatemppelille Länsisalmessa. – Aina kun tullaan paikalle, pitää patsaita tervehtiä kuten ihmisiäkin. Keskimmäinen on tuleva buddha ja neljä muuta suojelevat temppeliä, Hyunh kertoo Vantaan Sanomille. <br><br>Apotti Thich Hanh Thong soittaa temppelin kelloa päivittäin. Samalla hän lausuu rukouksia. Päivi Tuovinen<br><br> Länsisalmen temppeli on Suomen Vietnamilaisten Buddhalaisuus Yhdyskunnan omistama. Tontilla sijaitsi vielä 2009 vain vanha rintamamiestalo. Siihen temppeli alun perin perustettiin.<br><br> Kolme vuotta myöhemmin temppeliä laajennettiin 500 neliötä, Huynh kertoo. Laajennusosaan sijoittuu iso sali, jossa vietetään kaikki messut ja juhlat. Salia koristaa muun muassa kolme massiivista buddhapatsasta ja katon rajassa roikkuvat eriväriset liput, joihin on kirjoitettu rukouksia. Temppelin oven vieressä seisoo kello, jota munkki Thich Hanh Thong, 60, soittaa päivittäin. Thong on temppelin apotti eli johtaja. – Kellon soitto herättää niin sanotut helvettiin joutuneet henget kuulemaan rukouksia. Tarkoituksena on esimerkiksi lievittää heidän kärsimystään, Trang Huynh sanoo.<br><br> Normaalisti kelloa pitäisi soittaa joka aamu, mutta Länsisalmessa se kumahtaa vain iltapäivisin. Temppeli sijaitsee pientaloalueella, eikä naapureita haluta häiritä. – Maan tapoihin täytyy mukautua. Buddhalaisuutta ei voi harjoittaa täällä samalla tavalla kuin esimerkiksi Vietnamissa.<br><br> <br><br>Yhdyskunta rakentaa tontilleen tornia, johon jäsenten ja heidän läheistensä tuhkaa tai valokuvat laitetaan. Päivi Tuovinen<br><br> Temppelin lisäksi tontille on noussut torni, jonka voisi suomentaa myös tuvaksi. Rakentaminen aloitettiin viime vuoden maaliskuussa, mutta tornia ei ole saatu valmiiksi rahoitussyistä. Torniin tulee aikanaan muistopaikka, johon edesmenneiden jäsenien sekä heidän lähiomaistensa tuhkaa tai valokuvia laitetaan. Nykyisin muistopaikka sijaitsee temppelin suuren salin takaosassa. – Arkkitehtuurissa on otettu vaikutteita Taiwanista ja Kiinasta. Tornissa on kuusi kulmaa, seitsemän kerrosta ja se kapenee ylhäällä. <br><br>Iso sali tilattiin talopakettina, mutta koristelut teki yhteisö itse, Trang Huynh kertoo. Päivi Tuovinen<br><br> <br><br>Ison salin loiston keskeltä löytyy tuikitavallisia Fazerin tuotteita. Jäsenet tuovat niitä lahjoituksina. Päivi Tuovinen<br><br> Buddhalaisuus on vanha uskonto, joka syntyi Intiassa noin 500 eKr. Perustajana pidetään prinssi Siddartha Gautamaa. Buddhalaisilla ei ole jumalia, vaan karkeasti he uskovat elämän kärsimykseen ja siitä vapautumiseen. Päämääränä on valaistuminen eli nirvana. Länsisalmen yhdyskunta edustaa buddhalaisuuden mahajana-suuntausta. Siinä on apotti Thongin mukaan muita koulukuntia ihmisläheisempi ote.<br><br> – Pääsemme elämässä oikealle polulle tekemällä hyviä asioita ja auttamalla muita vapautumisen tielle, Thong sanoo Huynhin tulkkaamana. <br><br>Apotti Thongin vieressä on Bodhisattvaa esittävä patsas. Hahmolla on paljon käsiä, sillä buddhalaiset uskovat sen auttavan maailman olentoja valaistumaan. Päivi Tuovinen<br><br> Viisi perusohjetta elämään ovat seuraavanlaisia: Älä varasta, älä tapa tai lopeta toisen elämää, yksiavioisuus, älä valehtele tai vääristele asioita ja ei alkoholia tai muita päihteitä. – Valehteluun lasketaan myös se, jos käy töissä, mutta ei maksa veroja. Alkoholi ei itsessään ole paha, vaan sen aiheuttama kontrollin menetys. Vuodessa on kolme suurta juhlaa, joita vietetään sankoin joukoin temppelissä. Tärkein on vesak eli Buddhan syntymäpäivä. Se ajoittuu gregoriaanisessa kalenterissa huhti–toukokuun paikkeille. Toinen on ullambana, joka järjestetään tällä viikolla. Sen aikana muistellaan vanhempia, opettajia sekä ihmisiä, jotka ovat uhrautuneet maansa puolesta, Thong kertoo.<br><br> – Lisäksi kaksi kertaa kuukaudessa on katumustilaisuus. Minulle ei tarvitse kertoa omia pahoja tekoja, vaan tarkoituksena on itse miettiä niitä. Yhdyskunnan jäsenet voivat myös pyytää tilaisuuksia, joissa rukoillaan kuolleiden tai sairaiden läheisien puolesta. Muuten temppelillä on avoimet ovet. <br><br>Ennen uuden salin rakentamista yhdyskunta kokoontui juhliin vanhan rintamamiestalon puolella. Päivi Tuovinen<br><br> <br><br>Vantaan Sanomien vierailun aikana temppeliin saapui buddhalaisia Espoosta. Päivi Tuovinen<br><br> Tarkkoja jäsentilastoja ei ole. Thong arvioi, että vakituisia kävijöitä on tällä hetkellä noin 200. Ennen koronaa luku saattoi olla jopa kolminkertainen. – Vanhat ihmiset välttelevät edelleen suuria ihmismääriä. He käyvät vain tärkeimmissä juhlissa.<br><br> Valtaosa jäsenistä on vietnamilaisia. Pienemmässä määrin käy esimerkiksi suomalaisia, thaimaalaisia ja srilankalaisia. <br><br>Tontin pihamaa on täynnä erilaisia patsaita. Päivi Tuovinen<br><br> <br><br>Pihalta löytyy myös näyttävästi koristeltu katos. Päivi Tuovinen<br><br> Buddhalaisten määrä on noussut koko 2000-luvun, mutta tarkkaa määrää on vaikeaa arvioida, sanoo Helsingin yliopiston akatemiatutkija Mitra Härkönen. – Suomessa buddhalaisiksi lasketaan rekisteröityyn uskonnolliseen yhdyskuntaan kuuluvat henkilöt. Vuonna 2021 heitä oli 1834. Määrä on noussut tasaisesti koko 2000-luvun. Vuosituhannen vaihteessa buddhalaisia oli 26. Kaiken kaikkiaan buddhalaisuutta harjoittavia henkilöitä on varovaisen arvion mukaan noin 30 000, Härkönen sanoo. Eniten buddhalaisia löytyy vietnamilaisten ja thaimaalaisten maahanmuuttajien keskuudesta. – Luvuissa on nähtävissä se, että buddhalaisten määrä lisääntyy etenkin maahanmuuton myötä ja he myös rekisteröivät yhteisöjään yhdyskunniksi aiempaa enemmän. <br><br> Härkönen on tutkinut myös kantasuomalaisten buddhalaisuutta. Kiinnostusta on ollut etenkin milleniaalien keskuudessa. – Haastatteluissa ilmeni, että moni on kiinnostunut buddhalaisuudesta yläasteella tai lukiossa. Osalla on ollut taustalla mielenterveysongelmia tai muita haasteita elämässä, ja sitten on tutustunut esimerkiksi buddhalaiseen meditaatioon ja kirjallisuuteen. Tutkimuksen aikana Härkönen havaitsi, että &quot;buddhalaisuus tuntui myös tarjoavan haastateltaville konkreettisen harjoituspolun.&quot; – Ihminen kokee tekevänsä jotain omaksi ja toisten hyväksi esimerkiksi meditoidessa.<br><br>Kolme ihmistä kertoo, millaista on vaihtaa uskontoa – ”Päälleni syljettiin”, sanoo Eevi, 34<br><br> <br><br>Trang Huynh on ammatiltaan rakennusinsinööri. Hän onkin auttanut temppelillä erilaisissa rakennusprojekteissa. Päivi Tuovinen<br><br> <br><br>Temppelin hyllystä löytyy runsaasti vietnamilaista kirjallisuutta. Päivi Tuovinen<br><br> Apotti Thong meni munkkiluostariin jo 10-vuotiaana Vietnamissa. 20-vuotiaana hänestä tuli virallinen munkki. Ennen Suomeen tuloa Thong asui 17 vuotta Norjassa. Suomessa hän on ollut vuodesta 2007. Trang Huynh on käynyt temppelissä säännöllisesti noin 10 vuotta. Hän on ollut buddhalainen syntymästään asti. Temppelillä moni asia tehdään talkoovoimin, ja Huynh osallistuu talkoisiin niin paljon kuin mahdollista. – Olen ammatiltani rakennusinsinööri. Olen ollut mukana esimerkiksi ison salin rakentamisessa, ja autan myös viestinnässä kielitaitoni ansiosta.<br><br>Onko nuorten miesten uskonnollisuus lisääntynyt Vantaalla? Näin kommentoivat nuoret ja seurakuntien edustajat<br><br>Perinteet kunniaan – kiisteltyä Suvivirttä lauletaan Vantaan kesän avaavassa tapahtumassa isolla joukolla<br><br> </p>
        </div>
    </body>
    </html>
    