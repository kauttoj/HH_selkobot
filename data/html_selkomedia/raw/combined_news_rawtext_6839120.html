
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6839120" target="_blank">https://www.selkomedia.fi/paikalliset/6839120</a>
            </div>
            <h1>Vantaalainen kirjailija sai valtionpalkinnon – kirja kertoo nykyisen Vantaan seudun varhaishistoriasta</h1><h2>Tom Björklund ja Andreas Koivisto tekivät yhdessä tietokirjan lapsille. He saivat siitä palkinnon. Kirja kertoo Vantaan historiasta.</h2><p>Kirjailija Andreas Koivisto on saanut Tiedonjulkistamisen valtionpalkinnon yhdessä Tom Björklundin kanssa. Palkinnon arvo on 18 500 euroa. Koivisto työskentelee Vantaan kaupunginmuseon arkeologina. Koivisto ja Björklund ovat tehneet lasten tietokirjan Ikikallion tarinoita – Urbergets berättelser. Se käsittelee esihistoriaa ja varhaishistoriaa helposti ymmärrettävällä tavalla ja suomeksi ja ruotsiksi. Koivisto on kirjoittanut kirjan ja Björklund kuvittanut sen. Palkinnosta kertoo teoksen julkaissut Aviador Kustannus tiedotteessaan. Tiede- ja kulttuuriministeri Sari Multala jakoi vuoden 2024 tiedonjulkistamisen valtionpalkinnot kesäkuun alussa. Palkintoja annettiin tänä vuonna yhteensä kahdeksan. Opetus- ja kulttuuriministeriö myöntää joka vuosi valtionpalkinnot ajankohtaisesta tiedonjulkistamistyöstä. Voittajat valitsee tiedonjulkistamisen neuvottelukunta. Vanhat tapahtumat yhdistyvät tämän päivän vantaalaiseen ympäristöön<br><br>Näin neuvottelukunta perustelee Koiviston ja Björklundin palkitsemista: – Vantaan kaupunginmuseon näyttely ja kirja Ikikallion tarinoita jatkavat tekijöiden monipuolista ja pitkäaikaista työtä. Työn tavoitteena on kertoa esihistoriasta ja varhaisesta historiasta helposti ymmärrettävällä tavalla. Tekstissä ja kuvituksessa korostuvat nykyisen Vantaan seudulla eläneet lapset ja heidän perheensä. Ikikallion tarinoissa kertojan roolin saa luonnonympäristö, joka edustaa jatkuvuutta kivikaudelta näihin päiviin. – Vuosituhansia sitten eletty elämä yhdistyy paikalliseen ympäristöön, johon voi tutustua vielä nykypäivänäkin. Kivikaudelta modernin ajan alkuun kuvatut lapsihahmot on kuvattu rikkaasti ja samalla realistisesti. Tarinoista välittyvät lapsen tietotasolle sopivalla tavalla entisajan elämän kovat ehdot, mutta toisaalta myös huolenpito. – Kirja kertoo näyttelystä. Se on kirjoitettu suomeksi ja ruotsiksi. Vaihteleva kuvitus kutsuu lukijaa tutustumaan myös toisella kotimaisella kielellä julkaistuun osuuteen, ja kokonaisuus antaa mahdollisuuden käyttää kirjaa myös kielen harjoittelussa. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/6819702" target="_blank">https://www.vantaansanomat.fi/paikalliset/6819702</a>
            </div>
            <h1>Vantaalaiskirjailija ja kuvittaja saivat tiedonjulkistamisen valtionpalkinnon – kirja kertoo nykyisen Vantaan seudun varhaishistoriasta</h1><h2>Tiede- ja kulttuuriministeri Sari Multala antoi palkinnon teoksen kirjoittaneelle Andreas Koivistolle ja sen kuvittaneelle Tom Björklundille.</h2><p>Vantaan kaupunginmuseon arkeologi, kirjailija Andreas Koivisto on saanut 18 500 euron suuruisen Tiedonjulkistamisen valtionpalkinnon yhdessä Tom Björklundin kanssa. Vantaalaisen Koiviston kirjoittama ja espoolaisen Björklundin kuvittama lasten tietokirja Ikikallion tarinoita – Urbergets berättelser käsittelee esihistoriaa ja varhaishistoriaa yleistajuisesti ja monikielisesti. Palkinnosta kertoo teoksen julkaissut Aviador Kustannus tiedotteessaan.<br><br> Tiede- ja kulttuuriministeri Sari Multala jakoi vuoden 2024 tiedonjulkistamisen valtionpalkinnot tiistaina. Palkintoja annettiin tänä vuonna yhteensä kahdeksan. Multala kiitti palkittuja siitä, että he ovat lisänneet kansalaisten tietämystä ja antaneet virikkeitä yhteiskunnalliselle keskustelulle. Opetus- ja kulttuuriministeriö myöntää vuotuiset valtionpalkinnot Tiedonjulkistamisen neuvottelukunnan esityksestä ajankohtaisesta ja ansioituneesta tiedonjulkistamistyöstä. Näin neuvottelukunta perustelee Koiviston ja Björklundin palkitsemista:<br><br> – Vantaan kaupunginmuseon näyttely ja kirja Ikikallion tarinoita jatkavat tekijöiden monipuolista ja pitkäaikaista työtä, jonka tavoitteena on kertoa esihistoriasta ja varhaisesta historiasta yleistajuisesti. Kerronnan ja kuvituksen keskiössä ovat nykyisen Vantaan seudulla eläneet lapset ja heidän perheensä. Ikikallion tarinoissa kertojan roolin saa luonnonympäristö, joka edustaa jatkuvuutta kivikaudelta näihin päiviin. – Vuosituhantinen elämä ankkuroituu paikalliseen ympäristöön, johon voi tutustua vielä nykypäivänäkin. Kivikaudelta modernin ajan alkuun kuvatut lapsihahmot on kuvattu rikkaasti ja samalla realistisesti, toimijoina omassa ympäristössään. Tarinoista välittyvät lapsen tietotasolle sopivalla tavalla entisajan elämän kovat ehdot, mutta toisaalta myös huolenpito.<br><br> – Näyttelystä kertova kirja tarjoaa suomen- ja ruotsinkielisen kertomuksen samojen kansien sisällä. Vaihteleva kuvitus kutsuu lukijaa tutustumaan myös toisella kotimaisella kielellä julkaistuun osuuteen, ja kokonaisuus antaa mahdollisuuden käyttää kirjaa myös kielen harjoittelussa. </p>
        </div>
    </body>
    </html>
    