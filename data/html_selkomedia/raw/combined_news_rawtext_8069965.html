
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8069965" target="_blank">https://www.selkomedia.fi/paikalliset/8069965</a>
            </div>
            <h1>Vantaan Hakunilassa näkee rottia joka päivä</h1><h2>Hakunilassa asukkaat eivät uskalla viedä rokia illalla jätekatokseen.</h2><p>Täällä on iso ongelma rottien kanssa! Näin sanoo henkilö, joka otti yhteyttä Vantaan Sanomiin. Hän kertoo, että Hakunilan ostoskeskuksen lähellä on paljon rottia. Hän sanoo, että rottia näkee joka päivä, erityisesti illalla. – En uskalla mennä roskakatokselle illalla. Siellä rotat pitävät ääntä ja tappelevat, hän kertoo. – Jotkut rotat ovat todella isoja. Hän kertoo, että rotat juoksevat joskus lähellä ihmisiä. – Ne ovat tottuneet ihmisiin. Hän asuu lähellä Harmotien päiväkotia ja sanoo, että rottien koloja on paljon myös päiväkodin lähellä. – Niitä on myös päiväkodin pihan reunalla, hän sanoo. <br><br>Harmotien päiväkodin ja sen leikkialueen lähellä on koloja, jotka näyttävät rotankoloilta. Leena Koivisto<br><br> Muutkin ihmiset kertovat, että rottia on sekä asuinalueella että ostoskeskuksessa. – Näemme niitä koko ajan, kaksi naista sanoivat. – Voin katsoa niitä omalta parvekkeeltani, koska asun alhaalla, toinen lisäsi. Heidänkin mukaansa rotat ovat isoja ja he eivät uskalla mennä roskakatokselle illalla. – Meitä ei saa lähtemään roskakatokselle illalla mikään, se pelottaa niin paljon! Nuori mies oli viemässä roskia. Hän sanoo, että rotankoloja on joka puolella. Ihmiset eivät halua kertoa nimeään lehdessä. He eivät halua puhua rottista, koska se ei ole mukava aihe. He ehkä häpeävät asiaa. Yksi nainen huomauttaa, että alueella on paljon roskia maassa. – Mietin, ovatko rotat levittäneet roskia, vai ovatko rotat tulleet, koska roskia on levitetty. <br><br>Mitä paremmin jätehuolto toimii, sen huonommin voivat rotat. Leena Koivisto<br><br> Yhden roskakatoksen eteen ajaa jäteauto. Autosta tulee ulos kuljettaja, joka esittelee itsensä Ebeksi. Hänkin sanoi, että hän näkee rottia alueella koko ajan, esimerkiksi juuri tässä roskakatoksessa. – Näen niitä usein maanantaisin. Ehkä ihmiset heittävät viikonlopun jälkeen enemmän roskia, jotka kiinnostavat rottia, hän sanoo. Hän ajattelee, että vanhat roskakatokset ovat yksi syy siihen, että rotat viihtyvät alueella. Niiden seinän ja lattian välissä on aukko, joten rotat pääsevät helposti sisään. Hän pelkää, että rotta hyökkää päälle roskakatoksessa. – En ole vielä saanut puremaa. Kerran rotta juoksi olkapäätäni pitkin, hän kertoo. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8047530" target="_blank">https://www.vantaansanomat.fi/paikalliset/8047530</a>
            </div>
            <h1>Rottariesa piinaa asukkaita keskellä Hakunilaa – ”Kerran kipitti rotta tuosta”, kertoo jäteauton kuljettaja ja osoittaa olkapäätään</h1><h2>Asukkaat karttavat roskien viemistä jätekatoksiin iltaisin.</h2><p>Täällä on ihan järkyttävä rottaongelma! Näin toteaa Vantaan Sanomiin yhteyttä ottanut lukija tilanteesta Hakunilan ostoskeskuksen lähialueelta. Asukkaan mukaan rottia näkee päivittäin, etenkin ilta-aikaan.<br><br> – Roska-astioille ei uskalla iltaisin mennä. Siellä ne rotat vikisevät ja tappelevat, hän kertoo. – Osa niistä on valtavan isoja. Asukkaan omakohtainen kokemus on, että siimahännät saattavat välillä vilistää varsin läheltä kulkijoita.<br><br> – Ovat ilmeisesti niin tottuneita ihmisiin. Hän asuu itse Harmotien päiväkodin lähellä ja kertoo, että rottien koloja on runsaasti eri puolilla maastossa.<br><br> –  Niitä on myös päiväkodin piha-alueen reunalla, asukas kauhistelee. <br><br>Harmotien päiväkodin ja sen leikkialueen maastossa on rotankoloilta näyttäviä aukkoja, muun muassa aivan leikkialueen aidan vieressä. Leena Koivisto<br><br> <br><br>Tällaisilta kolot leikkialueen vieressä näyttävät läheltä. Leena Koivisto<br><br> Aamupäiväinen kierros alueella vahvistaa asukkaan kertomuksen. Vantaan Sanomien kohtaamasta yhdeksästä henkilöstä vain kaksi sanoo, ettei ole havainnut rottaongelmaa. Rottia kerrotaan olevan niin asuinalueella kuin ostarilla. Kaksi kävelylenkillä olevaa rouvaa melkein purskahtaa nauruun kuultuaan kysymyksen siitä, ovatko he kenties nähneet alueella rottia.<br><br> – Jatkuvastihan niitä täällä näkee, he ilmoittavat. – Minä saan katsella niitä ihan omalta kerrostaloparvekkeeltanikin, kun asun sen verran alhaalla, toinen lisää. Myös kaksikon mukaan rotat ovat isoja ja myöhäiset roskalaatikkokäynnit pannassa. –  Meitä ei kyllä roskakatokselle saa iltaisin lähtemään mikään, sen verran pelottaa!<br><br> Nuori mies on viemässä roskiin pahvilaatikoita. Rotista puhuttaessa hän osoittaa maahan ja sanoo rotankoloja olevan joka paikassa. Ja toden totta, aivan jäteastian juurella näyttää olevan musta, pyöreähkö aukko. Olemme alueella, joka rajautuu ostariin, kirjastoon, Harmokujaan ja Harmotiehen. Mies osoittaa Raudikkokujalle päin Hakunilantien ylikulkusillan suuntaan. – Heti tuolla sillan toisellakin puolen koloja on paljon. Ihmiset eivät halua esiintyä lehdessä nimillään. Rotat eivät ole erityisen miellyttävä aihe ja ehkä asiaan koetaan liittyvän jonkinlaista häpeää, jolla ei haluta itse leimautua.<br><br> Demi-koiraansa ulkoiluttava Mia Aalto tekee poikkeuksen, sillä hän asuu Hakunilassa vain väliaikaisesti odottamassa tulevaa muuttoa Helsingin puolelle. Myös hän osoittaa Hakunilantien yli ja kuvailee alueella lojuvan paljon roskia maassa. – Olen miettinyt, ovatko rotat levitelleet niitä, vai onko rottia tullut, kun roskia on levitelty. Raudikkokujan varrella sijaitsevan jäteastiarivistön vieressä on koloja vieri vieressä. Jäteastioiden eteen on asetettu muutama loukku, rottaongelmaa siis on. Kolomaisema on sen verran hätkähdyttävä ja kolot oudon säntillisen näköisiä, että herää epäilys, josko nekin ovat ihmiskäden työtä ja liittyvät jotenkin rottien nappaamiseen. Aivan sattumoisin ohi kulkee henkilö, joka osoittautuu olevan huoltoalalla töissä. Hän uskoo vakaasti, että kolot ovat rottien tekosia. <br><br>Maasto jäteastiarivistön edessä Raudikkokujalla on kuin rei&#x27;ittiminen jäljiltä. Leena Koivisto<br><br> <br><br>Jäteastian vierelle on Raudikkokujalla asetettu myös loukkuja. Leena Koivisto<br><br> Takaisin sillan toiselle puolelle ja Harmotien suuntaan. Kauempana näkyy iso ajoneuvo, joka osoittautuu jäteautoksi. Auto kaartaa muutaman metrin päähän kerrostalon viereisestä jätekatoksesta. Ulos astuu kuljettaja, joka esittäytyy Ebeksi. Myös hän vahvistaa törmäävänsä rottiin alueella jatkuvasti, muun muassa juuri käsillä olavassa jätepisteessä. – Useimmiten niin tapahtuu maanantaisin. Ehkä ihmisiltä jää aina viikonlopun jäljiltä enemmän sellaista pois heitettävää, joka kiinnostaa rottia, hän arvelee. <br><br>Jäteauton kuljettaja Ebe myöntää sen hiukan hermostuttavan, että säikähtäneen rotan reagointi voi olla arvaamaton. Leena Koivisto<br><br> Osasyyksi rottien viihtymiseen kuljettaja uumoilee vanhanmallisia jätekatoksia, joita alueella vielä paikoittain on. Niissä alaosat eivät ole umpinaiset, joten jyrsijöillä on katoksiin helppo pääsy. Ammattilaisella rokotukset ovat kunnossa, mutta hän myöntää, että aina hiukan hermostuttaa, jos vaikka säikähtänyt rotta jostain syöksähtää jätekatoksessa päälle. – Vielä ei ole purtu. Kerran kipitti rotta tuosta, hän osoittaa olkavarttaan ja olkapäätä. <br><br>Tällä kertaa Eben työhön jätekatoksen astioiden tyhjentämisessä ei osallistunut kutsumattomia vieraita, mutta päivä ei ollutkaan maanantai, jolloin rotat jostain syystä tuntuvat alueella aktivoituvan. Leena Koivisto<br><br>Ikävä rottaongelma leviää nyt Vantaan vanhoilla omakotialueilla – &quot;Rotta on nukkunut auton moottoritilassa ja järsinyt kaapeleita&quot;<br><br> </p>
        </div>
    </body>
    </html>
    