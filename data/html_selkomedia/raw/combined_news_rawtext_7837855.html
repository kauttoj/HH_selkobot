
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7837855" target="_blank">https://www.selkomedia.fi/paikalliset/7837855</a>
            </div>
            <h1>Heurekan perhetapahtumassa pääsee tutustumaan robotteihin</h1><h2>Heureka järjestää Robotiikkaa!-nimisen tapahtuman. Tapahtuma on tarkoitettu koko perheelle. Tapahtuma on lauantaina 21. syyskuuta.</h2><p>Tiedekeskus Heureka järjestää Robotiikkaa!-nimisen tapahtuman lauantaina 21. syyskuuta. Koko perhe voi osallistua tapahtumaan. Tapahtumassa osallistujat pääsevät tutustumaan robotiikan alkeisiin. Siellä voi ohjata robottikäsiä, rakennella ja muokata legorobotteja sekä osallistua työpajoihin. Työpajoissa tutkitaan sähköä ja automatiikkaa. Juttele Pepperin kanssa<br><br>Tapahtumassa on esillä esimerkiksi robotteja, jotka tarjoilevat ravintoloissa ruokaa. Siellä voi myös jutella Heurekan oman Pepper-nimisen robotin kanssa. – Pepper on ollut monessa mukana, kertoo tapahtumatuottaja Hanna Juutilainen. Hän kertoo, että Pepper oli mukana esimerkiksi H18: Halloween -tapahtumassa viime syksynä. Tapahtuma oli vain aikuisille tarkoitettu. – Kävijät pääsivät makaamaan oikeassa ruumisarkussa robotin lausuessa hauskoja muistolauseita osallistujasta, Juutilainen kertoo. Paljon erilaisia työpajoja<br><br>Robotiikkaa!-perhepäivän toiminta sopii myös lapsille. Esimerkiksi Kätevät kytkennät -työpaja opettaa, miten ja miksi lamppu syttyy. Lego League -nimisessä työpajassa tutustutaan rakentamiseen ja ohjelmointiin legojen avulla. Liikkuva luuranko -niminen työpaja näyttää, miten moottorilla kulkevia luurankoja voi liikuttaa koodaamalla. Tuhansia kävijöitä<br><br>Robotiikkaa!-perhepäivä järjestetään Heurekassa nyt toista kertaa. – Se halutaan järjestää, jotta ihmiset pääsevät näkemään ja kokeilemaan itse, miten robotiikka toimii. Robotiikka on vielä vieras asia monille, Juutilainen kertoo. Viime vuonna tapahtumassa kävi yli 2 000 ihmistä. – Nyt paikalle odotetaan päivän aikana noin 3 000 kävijää. Se on Heurekalle jo aika paljon, Juutilainen sanoo. Tavallisen lipun hinnalla<br><br>Perhepäivään voi osallistua Heurekan normaalilla pääsylipulla. Samalla voi vierailla kaikissa tiedekeskuksen näyttelyissä. Perhepäivä järjestetään lauantaina 21. syyskuuta kello 10–18. Heureka saa perhepäivän järjestämiseen rahoitusta Generation AI -hankkeelta. Generation AI -hanketta rahoittaa Strateginen tutkimusneuvosto. Robotiikkaa!-tapahtuma on osa Heurekan robotiikkaviikkoja. Ne järjestetään 16.–27. syyskuuta. Silloin eri ryhmät tulevat Heurekaan tutustumaan robotiikkaan ja ohjelmointiin. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7830986" target="_blank">https://www.vantaansanomat.fi/paikalliset/7830986</a>
            </div>
            <h1>Heurekan perhetapahtuma tuo robotit yleisön ihmeteltäväksi – ”Vielä vieras asia monille”</h1><h2>Työpajoissa ohjataan robottikäsiä ja tuunataan legorobotteja. Tiedekeskuksen perhepäivään odotetaan kolmisentuhatta kävijää.</h2><p>Tiedekeskus Heurekassa voi tutustua robotiikan alkeisiin koko perheen voimin lauantaina 21. syyskuuta. Robotiikkaa!-perhetapahtumassa ohjataan robottikäsiä, tuunataan legorobotteja ja tutkitaan sähköä sekä automatiikkaa työpajoissa. Tapahtumassa voi myös ihmetellä ravintoloissa toimivia tarjoilurobotteja sekä jututtaa tiedekeskuksen omaa Pepper-robottia.<br><br> – Pepper on ollut monessa mukana. Esimerkiksi aikuisille suunnatussa H18: Halloween -tapahtumassa syksyllä 2023 Pepper-robottia hyödynnettiin työpajassa. Kävijät pääsivät makaamaan oikeassa ruumisarkussa robotin lausuessa hauskoja muistolauseita osallistujasta, kertoo tapahtumatuottaja Hanna Juutilainen Vantaan Sanomille. Perhepäivän työpajoissa meininki on ”hieman” kepeämpää, ja askareet sopivat kaikenikäisille. Kätevät kytkennät -pajassa opitaan, miksi ja miten lamppu syttyy.<br><br> Lego League -työpajassa kehitetään legojen avulla rakentelun ja ohjelmoinnin taitoja. Liikkuva luuranko -pajassa taas nähdään, miten laatikossa olevia moottoroituja luurankoja voidaan liikuttaa koodaamalla.<br><br> Robotiikkaa!-perhepäivä pidetään Heurekassa nyt toista kertaa. – Se halutaan järjestää, jotta ihmiset pääsevät näkemään ja kokeilemaan itse, miten robotiikka toimii. Robotiikka on vielä vieras asia monille, Juutilainen muistuttaa. Viime vuonna tapahtuma veti yli 2 000 osallistujaa. – Nyt paikalle odotetaan päivän aikana noin 3 000 kävijää. Se on Heurekalle jo aika paljon, Juutilainen toteaa.<br><br> Tapahtuma on osa Strategisen tutkimusneuvoston rahoittamaa Generation AI -konsortiohanketta. Perhepäivän ohjelmat sisältyvät Heurekan normaaleihin pääsylippuihin, ja samalla voi vierailla kaikissa näyttelyissä. Tapahtuma on osa tiedekeskuksen robotiikkaviikkoja 16.–27. syyskuuta, jolloin eri ryhmät tutustuvat robotiikkaan ja ohjelmointiin monin tavoin. Robotiikkaa!-perhepäivä Heurekassa lauantaina 21.9. klo 10–18.<br><br>     </p>
        </div>
    </body>
    </html>
    