
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7989608" target="_blank">https://www.selkomedia.fi/paikalliset/7989608</a>
            </div>
            <h1>Partureilla on isot hintaerot – Mahmoud Sulaiman kertoo, miksi veloittaa hiustenleikkuusta vain 18 euroa</h1><h2>Vantaalla miesten hiustenleikkuu maksaa toisissa partureissa alle 20 euroa ja toisissa melkein 40 euroa.</h2><p>Partureiden hinnat ovat aiheuttaneet keskustelua. Vantaalla toimivan Salon Josefinan yrittäjä Maisa Hellstén ihmetteli Vantaan Sanomissa joidenkin partureiden halpoja hintoja. Hän hämmästeli, kuinka hiusalan yrittäjä voi tulla toimeen ja hoitaa tarvittavat maksut, jos hinnat ovat hyvin halvat. Hänen mielestään 38 euroa on sopiva hinta miesten hiustenleikkaukselle. Yrittäjä Mahmoud Sulaiman kertoo nyt Vantaan Sanomille, miten hänen yrityksensä pärjää, vaikka miesten hiustenleikkuu maksaa vain 18 euroa. Sulaimanin Touch hair &amp; beauty salon toimii Martinlaaksossa. Nopeaa toimintaa<br><br>Sulaimanin mielestä halpaa hintaa ei tarvitse ihmetellä. – Miesten hiustenleikkaukseen voi mennä alimmillaan vain viisi minuuttia. Leikkausaika riippuu hiuksista, mutta yleensä menee noin kymmenen minuuttia. Nopeus johtuu tekniikasta. Sulaiman uskoo, että leikkaa miesten hiukset eri tekniikalla kuin moni suomalainen parturi. – Hitaammalla tekniikalla leikkaamiseen voi mennä paljon kauemmin. Silloin myös hinta on korkeampi. Aika on rahaa. Paljon töitä yksin<br><br>Sulaiman pitää yritystään yksin. Hinnat ovat halvat senkin vuoksi. Liikkeessä työskentelee vain silloin tällöin toinen työntekijä pari tuntia kerrallaan. – Minun pitää tehdä paljon töitä yksin, jotta saan tuloa. Voisin ottaa leikkauksesta enemmän rahaa, mutta silloin asiakkaita olisi vähemmän. Minä olen mieluummin töissä kuin kotona, joten minulle sopii, että laskutan vähemmän ja teen enemmän töitä, Sulaiman kertoo. Sulaiman on remontoinut Touch hair &amp; beauty -liiketilaa pikkuhiljaa sen avautumisen jälkeen. Sulaiman on uudistanut tilaa sitä mukaa, kun työ on tuottanut tulosta. Tyytyväinen asiakas<br><br>Sulaimanin yritys on toiminut kaksi vuotta. Martinlaaksolainen Timo Luoma on sen kanta-asiakas. Hän on erittäin tyytyväinen palveluun ja työn laatuun. Hän kehuu myös asiakaspalvelua. – Kerran maksoin hiusteni leikkauksesta helsinkiläisessä kauppakeskuksessa yli 30 euroa. Jälki oli huonoa. En enää ikinä mene sinne. Luoma huomautti Sulaimanille halvasta hinnasta liikkeen alkuaikoina. – Sanoin, että hintaa kannattaa korottaa, koska 15 euroa on liian vähän. Sulaiman kertoo, että on joutunut nostamaan hintoja jonkin verran, koska sähkön hinta ja muut kulut ovat nousseet. 15 euroa on noussut 18 euroon. Luoma sanoo, ettei ikinä maksaisi hiustenleikkuusta Hellsténin mainitsemaa 38 euroaa. Edullisen hinnan lisäksi hän arvostaa nopeaa palvelua. <br><br>Martinlaaksolainen Timo Luoma pitää siitä, että palvelu on nopeaa. Tiina Örn<br><br> – En tiedä muista, mutta minä tulen parturiin vain leikkauttamaan hiukseni. Minulla ei ole tarvetta jäädä puhumaan asioistani. Paljon kilpailua<br><br>Hiusalan kilpailu on Vantaalla kovaa. Sulaiman ja Luoma ymmärtävät, että se voi aiheuttaa esimerkiksi toisten yrittäjien hintojen kummastelua. Maisa Hellstén toivoo, että asiakkaat yrittävät estää vääristynyttä kilpailua. Timo Luoma on iloinen siitä, että Sulaimanin liikkeessä on toimiva maksupääte. Sillä palvelun voi maksaa kortilla. Käteistä ei tarvita. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7984644" target="_blank">https://www.vantaansanomat.fi/paikalliset/7984644</a>
            </div>
            <h1>Mahmoud Sulaiman puolustaa Vantaan ”halpapartureita” – hän veloittaa leikkauksesta 18 euroa ja aikoo jatkaa</h1><h2>Martinlaaksolaisen parturin kanta-asiakas Timo Luoma ei maksaisi hiustenleikkauksesta yli 30 euroa.</h2><p>Vantaalla toimivan Salon Josefinan yrittäjä Maisa Hellstén kummasteli Vantaan Sanomissa, miten osa hiusalan yrittäjistä voi tulla toimeen ja hoitaa kaikki velvoitteensa hyvin halvoilla hinnoilla. Hellstén pitää 38:aa euroa sopivana hintana miesten hiustenleikkaukselle. Nyt Martinlaaksossa toimivan Touch hair &amp; beauty salonin yrittäjä Mahmoud Sulaiman kertoo Vantaan Sanomille, miten hänen yrityksensä pärjää, vaikka miesten hiustenleikkauksen hinta on 18 euroa.<br><br>”Tämä ala on tullut hulluksi” – Hiusalan konkari Vantaalta on ymmällään halpaparturien hinnoittelusta<br><br> Sulaimanin mielestä halvassa hinnassa ei ole mitään kummasteltavaa.<br><br> – Miesten hiustenleikkaukseen voi mennä alimmillaan vain viisi minuuttia. Leikkausaika riippuu hiuksista, mutta yleensä menee noin kymmenen minuuttia. Nopeuden taustalla on tekniikka. Sulaiman uskoo leikkaavansa miesten hiukset eri tekniikalla kuin moni suomalainen parturi. – Hitaammalla tekniikalla leikkaamiseen voi mennä paljon kauemmin. Silloin myös hinta on korkeampi.<br><br> Aika on rahaa.<br><br>Laskutan vähemmän ja teen enemmän töitä. <br><br>Sulaimanin yritys mainostaa Martinlaakson ostoskeskuksen pääovella. Tiina Örn<br><br> Yksi halvan hinnan salaisuuksista on se, että Sulaiman on yksinyrittäjä. Liikkeessä työskentelee vain silloin tällöin pari tuntia työntekijä, jolla on päätyö ravintola-alalla.<br><br> – Minun pitää tehdä paljon töitä yksin, jotta saan tuloa. Voisin ottaa leikkauksesta enemmän rahaa, mutta silloin asiakkaita olisi vähemmän. Minä olen mieluummin töissä kuin kotona, joten minulle sopii, että laskutan vähemmän ja teen enemmän töitä, Sulaiman sanoo hymyillen. Touch hair &amp; beauty -liiketilaa on remontoitu avaamisen jälkeen vähitellen. Sulaiman kertoo, että hän on uudistanut liiketilaa sitä mukaa, kun työ on tuottanut tuloa. Martinlaaksolainen Timo Luoma on kaksi vuotta toimineen Sulaimin yrityksen kanta-asiakas. Hän on erittäin tyytyväinen palveluun ja työn laatuun. Myös asiakaspalvelu saa kehuja. – Kerran maksoin hiusteni leikkauksesta helsinkiläisessä kauppakeskuksessa yli 30 euroa. Jälki oli huonoa. En enää ikinä mene sinne.<br><br> Luoma muistaa huomauttaneensa Sulaimanille palvelun hinnasta liikkeen alkuaikoina. – Sanoin, että hintaa kannattaa korottaa, koska 15 euroa on liian vähän. Sulaiman kertoo, että sähkönhinnan noustua ja muiden kulujen kallistuttua hän on joutunut nostamaan hintoja jonkin verran. 15 euroa on noussut 18 euroon. Luoma huomauttaa, ettei hän ikinä maksaisi hiustenleikkuustaan Hellsténin mainitsemaa 38:aa euroa. Edullisen hinnan lisäksi hän arvostaa asiakkaana palvelun nopeutta.<br><br> – En tiedä muista, mutta minä tulen parturiin vain leikkauttamaan hiukseni. Minulla ei ole tarvetta jäädä puhumaan asioistani. <br><br>Martinlaaksolainen Timo Luoma arvostaa myös palvelun nopeutta. Tiina Örn<br><br> Hiusalan kilpailu on Vantaalla kovaa.  Luoma ja Sulaiman ymmärtävät, että kilpailulla on lieveilmiönsä. Siitä voi kummuta myös toisten yrittäjien hintojen kummastelu.  Maisa Hellstén toivoo kuluttajien omalta osaltaan ehkäisevän vääristynyttä kilpailua. Timo Luoma iloitsee siitä, että Sulaimanin liikkeessä on maksupääte, joka toimii aina. Palvelua ei tarvitse maksaa käteisellä. <br><br>Toimittaja sai useassa halpoja hintoja tarjoavassa parturissa saman vastaanoton<br><br> </p>
        </div>
    </body>
    </html>
    