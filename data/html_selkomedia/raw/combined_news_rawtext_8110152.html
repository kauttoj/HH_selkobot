
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8110152" target="_blank">https://www.selkomedia.fi/paikalliset/8110152</a>
            </div>
            <h1>Kiia ja Jeff Meneses vievät turistit metsään, vaikka se voi vähän pelottaa</h1><h2>Taiga Times -niminen yritys järjestää turisteille metsäretkiä Helsingistä.</h2><p>Helsingissä on matkailuyritys nimeltä Taiga Times. Se vie turisteja metsään ja saunaan. Jotkut turistit pelkäävät metsää ja saunaa. He pelkäävät metsässä karhuja. Saunassa he eivät halua olla ilman vaatteita. Mutta moni turisti haluaa mennä metsään. – Ensin kysytään, että &quot;onko täällä karhuja&quot;. Kun tämä asia on selvitetty, niin ihmetellään jokaisen oikeuksia. Tai miten metsässä voi olla sahat ja puutarvikkeet yhteiseen käyttöön? Miten ihmisiin luotetaan niin paljon? kertoo Taiga Timesin perustaja Kiia Meneses. Turistit ihmettelevät myös, miksi Helsinki on niin siisti. He ihmettelevät, miksi Helsinki on niin hiljainen. He ihmettelevät, miksi Helsinki on niin turvallinen. He ihmettelevät, miksi Helsingissä voi juoda hanavettä. Pienissä ryhmissä metsään<br><br>Taiga Times vie turisteja metsään pienissä ryhmissä. Ryhmässä on enintään kahdeksan ihmistä. Opas hakee turistit autolla ja vie heidät metsään. Metsässä turistit tutustuvat sieniin ja marjoihin. He syövät lounaan metsässä. He kuulevat tarinoita luonnosta, eläimistä ja Suomesta. Joskus he voivat myös uida ja saunoa. Kanadasta Suomeen<br><br>Taiga Timesin opas on Jeff Meneses. Myös hän on Taiga Timesin perustaja. Hän on myös Kiia Menesesin aviomies. Jeff ja Kiia tapasivat toisensa Australiassa. Sieltä Jeff meni takaisin Kanadaan. Kiia meni takaisin Suomeen. He elivät etäsuhteessa muutaman vuoden. Sitten Jeff muutti Suomeen. Hän opiskeli Suomessa eräoppaaksi. Kuka tahansa saa osallistua retkelle<br><br>Taiga Timesin retkillä puhutaan englantia. Asiakkaita on eniten Yhdysvalloista ja muista englanninkielisistä maista. Mutta kuka tahansa voi osallistua retkille. Taiga Timesin suosituimmat retket ovat koko päivän kestävä retki Liesjärven kansallispuistoon ja puoli päivää kestävä retki Porkkalanniemeen. Turistit haluavat kokea Suomen oikealla tavalla<br><br>Koko päivän kestävä retki maksaa 149 euroa. Puolen päivän retki maksaa 109 euroa. Monet turistit ovat valmiita maksamaan. He haluavat kokea Suomen oikealla tavalla. He haluavat, että retket ovat hyvin järjestettyjä. He haluavat, että retket ovat vastuullisia. Taiga Times on saanut hyviä arvosteluja. Se on saanut viisi tähteä viidestä Tripadvisor-sivustolla. Se on myös saanut tunnustuksen Helsingin matkailusäätiöltä. &quot;Tuntui järkevältä perustaa yritys&quot;<br><br>Kiian ja Jeffin mielestä Taiga Timesin perustaminen oli jännittävää. Yrityksen perustaminen tuntui kuitenkin myös sopivalta ratkaisulta. Kiia oli opiskellut yrityksen johtamisen restonomiksi. Jeff oli opiskellut eräoppaaksi. – Mietimme ensin, että pitäisikö meidän tehdä pari vuotta alan töitä ennen kuin perustaisimme oman firman. Tuntui kuitenkin järkevämmältä perustaa suoraan oma yritys. Olimme tottuneita opiskelijabudjettiin eikä meillä ollut sitoumuksia, kuten asuntolainaa tai lapsia. Vakityöstä olisi voinut olla vaikeampaa hypätä yrittäjäksi, Kiia sanoo. Alku oli vaikea<br><br>Taiga Times on perustettu vuonna 2019. Alussa oli vaikeaa. Kiia ja Jeff joutuivat tekemään myös muita töitä. Myös korona vaikutti yritykseen. Viime vuonna he saivat jo palkkaa yrityksestä. Tänä vuonna tilanne on ollut vielä parempi. He saavat palkkaa yrityksestä joka kuukausi. Tämän vuoden elokuussa Taiga Times teki myyntiä 20 000 euroa. Kesällä oli paljon asiakkaita<br><br>Kesällä Taiga Timesilla oli paljon asiakkaita. Retkille eivät päässeet mukaan kaikki, jotka olisivat halunneet. Kiian ja Jeffin piti ostaa toinen auto. Retkillä oli mukana myös muita oppaita kuin Jeff, koska hän ei ehtinyt mukaan kaikille. Turistit haluavat retkille varsinkin toukokuun ja syyskuun välisenä aikana. Myös joulun aikaan Helsinkiin tulee paljon turisteja. Kiia tekee toimistotöitä. Hän tekee ne kotona. Vinkkejä turisteille<br><br>Nyt Kiia ja Jeff ovat lomalla Guatemalassa. He menevät myös Yhdysvaltoihin. He menevät sinne Jeffin siskon häihin. Kiia ja Jeff ymmärtävät, mitä turistit haluavat. He matkustavat itsekin paljon. He osaavat antaa Helsinkiin tuleville turisteille hyviä vinkkejä. He osaavat kertoa esimerkiksi Helsingin saunoista. He osaavat suositella saunoja, joissa voi olla uimapuku päällä. Heiltä kysytään myös, mihin ei kannata mennä. – Meiltä kysytään, mikä alue Helsingissä on oikea turistiloukku. Eli mistä saa vaikka huonoa ruokaa, koska alue on turisteille suunnattu. Kerron, että Helsingissä sellaista aluetta ei ole. Kaikki ravintolat ovat suunnattu paikallisille eli niissä voi hyvillä mielin syödä. Monet turistit haluavat maistaa suomalaista ruokaa. He haluavat maistaa esimerkiksi lohikeittoa. Jotkut haluavat maistaa muikkuja. Mutta moni ei halua maistaa poroa, koska se on &quot;joulupukin apuri&quot;. Monet turistit ihmettelevät, voiko metsässä syödä marjoja ja sieniä. Retkiä asiakkaan toiveiden mukaan<br><br>Monet Taiga Timesin asiakkaat ovat aikuisia. He matkustavat ilman lapsia. He tulevat Helsinkiin usein kahdeksi päiväksi. He haluavat nähdä kaupungin ja museot. Sitten he haluavat mennä luontoon. Taiga Timesin retket sopivat tähän hyvin. Taiga Times tekee myös sellaisia retkiä, joita asiakkaat toivovat. Joitain toiveita on vaikea toteuttaa. Esimerkiksi jotkut asiakkaat haluavat nähdä revontulia. Se ei aina onnistu. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.helsinginuutiset.fi/paikalliset/8083137" target="_blank">https://www.helsinginuutiset.fi/paikalliset/8083137</a>
            </div>
            <h1>Helsinkiin saapuvien turistien pelot voivat naurattaa – Matkailuyrittäjät kertovat, mikä kuva pitää aina saada ja mitä ei hennota syödä</h1><h2>Vasta viisi vuotta pystyssä ollut Taiga Times palkittiin Helsingin matkailun edistäjänä.</h2><p>Helsinkiläinen matkailuyritys Taiga Times vie turistit metsään ja saunan lauteille. Molemmat aktiviteetit tosin pelottavat: metsässä jännitetään karhua ja saunassa ei tahdottaisi olla alasti.<br><br>Nämä yritykset palkittiin Helsingin vetovoimaisuuden edistäjinä – Mukana vasta 5 vuotta toiminut pienyritys<br><br> Metsään, kuten kansallispuistoon, pääseminen on kuitenkin peloista huolimatta monen tavoitteena. – Ensin kysytään, että &quot;onko täällä karhuja&quot;. Kun tämä asia on selvitetty, niin ihmetellään jokaisen oikeuksia. Tai miten metsässä voi olla sahat ja puutarvikkeet yhteiseen käyttöön? Miten ihmisiin luotetaan niin paljon? kertoo Taiga Timesin perustaja Kiia Meneses, 32, turistien mietteistä.<br><br> Kyllä luotetaan, koska ollaan Suomessa. Matkailijat ihmettelevät myös Helsingin siisteyttä, hiljaisuutta, turvallisuutta ja juomakelpoista hanavettä. Taiga Timesin metsäretkille matkustetaan enintään kahdeksan hengen porukoissa. Opas noutaa retkellelähtijät autolla ja kuljettaa metsään. Siellä tutustutaan vuodenajasta riippuen sieniin, marjoihin tai molempiin. Lounas kuuluu retkeen, ja metsässä valmistetaan savulohikeitto. Opas kertoo luonnosta, eläimistä ja Suomesta. Retkestä riippuen ohjelmassa voi olla myös uintia ja saunomista.<br><br> <br><br>Moni matkailija ei uskaltaisi mennä Suomen metsiin itsenäisesti. Oppaan johdolla vierailu tuntuu turvallisemmalta. Taiga Times<br><br> Oppaana toimii yrityksen toinen perustaja, Jeff Meneses, 34, joka on Kiian aviomies. Pariskunta tutustui Australian Melbournessa, kun molemmat olivat maassa työviisumin turvin. Lopulta Jeff palasi kotimaahansa Kanadaan ja Kiia Suomeen. Muutaman vuoden pari eli etäsuhteessa tehden yhteisiä matkoja, kunnes Jeff muutti Kiian luo Suomeen. Täällä hän opiskeli englannin kielellä eräoppaaksi.<br><br> Retkillä kieli on myös englanti. Asiakkaita on eniten Yhdysvalloista ja englanninkielisistä maista, mutta retkille voi osallistua kuka vain. Taiga Timesin suosituimpia retkiä ovat Liesjärven kansallispuiston koko päivän metsäretki sekä puolen päivän retki Porkkalanniemen merellisissä maisemissa. Puolen päivän retki maksaa 109 euroa ja koko päivän retki 149 euroa. Kiia kertoo yhdysvaltalaisten olevan valmiita maksamaan retkistä. Kun matkustetaan kaukaa, moni haluaa saada oikeanlaisen Suomi-kokemuksen. Taiga Times haluaa retkien olevan myös laadukkaasti ja vastuullisesti toteutettu. Kaikki tämä maksaa, mutta asiakkaat myös odottavat kokemukselta laatua. Panostus on tuottanut tulosta, sillä Taiga Timesilla on matkailijoiden Tripadvisor-sivustolla arvosteluna viisi tähteä viidestä. Yritys palkittiin myös hiljattain Helsingin matkailusäätiön tunnustuksella.<br><br> <br><br>Kiia Meneses kuvailee turistityön sesonkiluontoisuuden olevan haastavaa. Kesällä töitä pitää tehdä paljon, jotta talvella on mahdollisuus pitää kesälomaa. Suurin osa turisteista vierailee Helsingissä kesällä. Iikka Koistinen<br><br> Yrityksen perustaminen oli jännittävää, mutta myös luontevaa. Kiia oli opiskellut Suomeen palattuaan matkailun liikkeenjohdon restonomiksi ja Jeff oli tuore eräopas. – Mietimme ensin, että pitäisikö meidän tehdä pari vuotta alan töitä ennen kuin perustaisimme oman firman. Tuntui kuitenkin järkevämmältä perustaa suoraan oma yritys. Olimme tottuneita opiskelijabudjettiin eikä meillä ollut sitoumuksia, kuten asuntolainaa tai lapsia. Vakityöstä olisi voinut olla vaikeampaa hypätä yrittäjäksi, Kiia toteaa. Alku oli hankalaa. Molemmat joutuivat samalla tekemään myös muita töitä. Vuonna 2019 perustettu yritys sai osansa koronan turistikadosta. Viime vuonna pariskunta pystyi kuitenkin nostamaan yrityksestä jo jonkin verran palkkaa. Tänä vuonna tilanne on ollut vielä parempi, ja palkkaa voidaan nostaa yrityksestä joka kuukausi.<br><br> – Myynnillisesti paras kuukautemme oli tämän vuoden elokuu. Silloin teimme myyntiä yli 20 000 euroa. <br><br>Kesällä metsässä valmistetaan turisteille savulohikeittoa. Talvella keitoksi vaihtuu maa-artisokkakeitto. Joillain retkillä ruokana on grillimakkaraa ja grillattuja kasviksia. Iikka Koistinen<br><br> Koska kysyntä oli kesällä suurta, osalle asiakkaista jouduttiin myymään ei-oota. Retkellelähtijöitä olisi ollut enemmän kuin mitä pieni yritys pystyi toteuttamaan. Taiga Timesiin hankittiin toinen auto, jotta päivän aikana voitiin tehdä kaksi retkeä yhden sijaan. Jeffin lisäksi myös muutama muu opas on vetänyt retkiä. Eniten kysyntää on toukokuusta syyskuuhun. Myös joulun alla moni matkailija suuntaa Helsinkiin.<br><br> Toimistotyöt ovat Kiian vastuulla. Ne hän tekee kotoa käsin. Tällä hetkellä pariskunta viettää kesälomaansa Guatemalassa. Viiden viikon loma päätetään Yhdysvaltoihin, jossa pariskunta osallistuu Jeffin siskon häihin. <br><br>Kiia ja Jeff tekevät töitä ympärivuotisesti, mutta jotkin päivät ovat heille pyhiä. &quot;Töitä ei tehdä jouluaattona, joulupäivänä tai Tapaninpäivänä. Ei myöskään uuden vuoden päivänä, vappuna tai juhannuksena.&quot; Iikka Koistinen<br><br> Matkaileva pariskunta ymmärtää turistien tarpeita. Heiltä saa kattavat vinkit esimerkiksi Helsingin saunoista. Alastomuutta karttaville turisteille he suosittelevat sekasaunoja, joissa voi olla uimapuku päällä. Usein heiltä kysytään myös klassista matkailukysymystä. – Meiltä kysytään, mikä alue Helsingissä on oikea turistiloukku. Eli mistä saa vaikka huonoa ruokaa, koska alue on turisteille suunnattu. Kerron, että Helsingissä sellaista aluetta ei ole. Kaikki ravintolat ovat suunnattu paikallisille eli niissä voi hyvillä mielin syödä. Suomalainen ruoka kiinnostaa muutenkin matkailijoita, ja vinkkejä kysellään paljon. – Moni haluaa maistaa lohikeittoa. Muikut vähän jännittävät, koska ne tuntuvat omituisilta. Osa taas ei halua missään nimessä maistaa &quot;joulupukin apuria&quot; eli poroa. Metsässä moni taas epäröi, voiko marjoja ja sieniä oikeasti syödä. <br><br>Taiga Timesin retkiohjelmisto vaihtelee vuodenajan mukaan. Taiga Times<br><br> <br><br>Koska Taiga Times myy palvelua, niin oppaan sairastuminen tai auton hajoaminen voi vaikuttaa paljon liiketoimintaan. Kiia Meneses kertoo tämän olevan yksi yrityksen riskeistä. Taiga Times<br><br> Moni Helsinkiin saapuva on jo kolunnut maailmaa. Taiga Timesin tyypillinen matkaaja on aikuinen joka matkustaa ilman lapsia. Joko lapset ovat jo lentäneet pesästä tai niitä ei vielä ole. Helsinkiin tullaan usein kahdeksi päiväksi. Kun kaupunki on nähty ja museot koluttu, kaivataan luontoon tai kevyttä puolen päivän ohjelmaa. Taiga Timesin retket sopivat tähän tarpeeseen täydellisesti. Monelle on tärkeää päästä kokemaan sauna. Toinen tärkeä asia on tulla kuvatuksi veden äärellä. Miksiköhän? – Saatetaan asua itse suurkaupungin sykkeessä, jossa vettä ei ole. Vesielementti halutaan kuvaan, oli kyseessä meri tai järvi. Kun Taiga Times on tehnyt kustomoituja retkiä, osaa toiveista on ollut vaikeaa toteuttaa. Heiltä on toivottu esimerkiksi revontulia. <br><br>Jeff on sopeutunut Suomeen hyvin. Hän on löytänyt ystäviä eräopaskoulun kautta. Taiga Times<br><br> Yksi syy miksi Taiga Times on olemassa on se, että Kiia ja Jeff näkivät pääkaupunkiseudussa matkailukohteena potentiaalia. Aina ei tarvitse lähteä Lappiin. – Kun matkailin paljon ja tulin välissä kotiin, ymmärsin miten hieno paikka Suomi on. Halusin edistää maan matkailua. Koska olemme Jeffin kanssa intohimoisia retkeilijöitä, halusimme yhdistää taitomme yrityksessämme. Tajusimme, että voisimme viedä matkailijoita retkille Helsingistä. </p>
        </div>
    </body>
    </html>
    