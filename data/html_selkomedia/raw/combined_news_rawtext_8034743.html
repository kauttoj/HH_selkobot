
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8034743" target="_blank">https://www.selkomedia.fi/paikalliset/8034743</a>
            </div>
            <h1>Arabiankieliset uutiset saavat kiitosta ja toiveita – &quot;Pitäisi kysyä ihmisiltä, mikä on hyvin ja mikä on huonosti&quot;</h1><h2>Arabimaista muuttaneet ihmiset toivovat, että Ylen arabiankielisissä uutisissa olisi enemmän vuorovaikutusta.</h2><p>Yle aloitti arabiankieliset uutiset vähän yli kuukausi sitten. Arabian- ja somalinkieliset uutisvideot löytyvät somesta ja Yle Areenasta. Tunisialainen Refka Elech, syyrialainen Burhan Hamdon, marokkolainen Abdul Lamghari ja libyalainen Mohedi Al-Aswad ovat seuranneet uutisia paljon. – Ne löytää muun muassa Tiktokista, mikä on nuorten kannalta hyvä juttu, Hamdon sanoo Vantaan Sanomille. Hän työskentelee Hakunilan kansainvälisen yhdistyksen toiminnanjohtajana. <br><br>Burhan Hamdon on Hakunilan kansainvälisen yhdistyksen toiminnanjohtaja. Leena Koivisto<br><br> Hamdon uskoo, että nuoretkin katsovat arabian- ja somalinkielisiä uutisia ainakin jonkin verran. Asiaa ei ole tutkittu. Erilaisia aiheita<br><br>Uutisissa ei kerrota paljon asioita, koska ne ovat lyhyitä. Mutta Elech, Hamdon, Lamghari ja Al-Aswad sanovat, että uutisten aiheet ovat olleet monipuolisia. Uutisissa on kerrottu esimerkiksi Eduskuntatalon sotkemisesta, naisten uintivuoroista ja Muumeista. Refka Elech kuuluu Monikulttuurisuusasiain neuvottelukuntaan. Hän sanoo, että maahanmuuttajat toivovat, että uutisissa kerrottaisiin heidän oikeuksistaan, uusista laeista ja oleskeluluvista. Hän sanoo, että ihmiset eivät tiedä paljon esimerkiksi kansalaisuuslaista. Suomen kansalaisuuslaki muuttui 1. lokakuuta. Uuden lain mukaan ihmiset voivat saada Suomen kansalaisuuden, kun he ovat asuneet Suomessa kahdeksan vuotta. Aiemmin asumisaika oli viisi vuotta. – Kaikki arkipäivän palvelut ja peruspalvelut kiinnostavat. Samoin lasten kouluasiat. Wilman hallitseminen saattaa monelle olla aika haastavaa, Elech sanoo. Ihmisiltä pitäisi kysyä<br><br>Abdul Lamghari toimii ohjaajana ja neuvonantajana Hakunilan kansainvälisessä yhdistyksessä. Hän toivoo uutisilta enemmän. Hän haluaisi, että uutisissa olisi enemmän vuorovaikutusta. – Pitäisi mennä ihmisten pariin mikrofonin kanssa ja kysyä heiltä, mitä he toivovat ja mikä ehkä on vaikeaa elämässä täällä, mikä on hyvin ja mikä huonosti, Lamghari sanoo. <br><br>Abdul Lamghari ja Mohedin Al-Aswad. Leena Koivisto<br><br> Elech, Hamdon, Lamghari ja Al-Aswad sanovat, että uutiset ovat uusi asia. He sanovat, että uutisia ei voi vielä laajentaa, koska rahaa ei ole paljon. Mutta he toivovat, että uutisia voisi laajentaa tulevaisuudessa. Tekstitys suomeksi<br><br>Mohedi Al-Aswad opettaa arabian kieltä lapsille. Hän sanoo, että uutiset ovat kuin pieni ikkuna Suomeen ja sen kulttuuriin. – Mutta toivotaan, että jossain vaiheessa se muuttuu parvekkeeksi tai terassiksi, josta voimme nähdä laajemmin. Elech, Hamdon, Lamghari ja Al-Aswad toivovat, että uutisissa olisi suomenkielinen tekstitys. – Se hyödyttäisi kaikkia. Uskon, että moni suomalainenkin on kiinnostunut arabiyhteisöstä. Tekstit vähentäisivät väärinkäsityksiä, oletuksia ja mielikuvia, Elech sanoo. 40 000 arabiankielistä<br><br>Suomessa asuu noin 40 000 arabiankielistä ihmistä. He ovat suurin vieraskielinen ryhmä venäjän- ja vironkielisten jälkeen. Somalinkieltä puhuvia ihmisiä on Suomessa noin 25 000. Elech, Hamdon, Lamghari ja Al-Aswad ovat asuneet Suomessa pitkään. He ovat sopeutuneet suomalaiseen yhteiskuntaan monin tavoin. He puhuvat suomea. Al-Aswad sanoo, että hän ei pidä kaikista suomalaisista asioista. Hän sanoo, että hän ei käy usein saunassa, vaikka hänellä on sauna kotona. Vaikea ystävystyä<br><br>Hamdon sanoo, että suomalaiset ovat rehellisiä ja hyviä kuuntelemaan. Hän sanoo, että suomalaiset eivät puhu toisen puheen päälle. Hamdon toivoo, että suomalaiset olisivat avoimempia. Hän sanoo, että suomalaisten kanssa on vaikea ystävystyä. Hän sanoo, että hänen kulttuurissaan voi saada ystävän helposti. Ystävän saattaa saada vaikka bussipysäkillä. – Voin alkaa jutella vieraan ihmisen kanssa välittömästi ja sitten pyytääkin jo puhelinnumeroa. Pian voidaan sitten tavata seuraavan kerran vaikka kahvilassa, Hamdon kertoo. – Pari tuntia riittää, ja on jo selvitetty, paljonko toinen saa palkkaa ja paljonko hänellä on lapsia, sanoo myös Al-Aswad. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8033678" target="_blank">https://www.vantaansanomat.fi/paikalliset/8033678</a>
            </div>
            <h1>Ylen arabiankielisiltä uutisilta haluttaisiin Vantaalla enemmän: ”Tätä on odotettu pitkään”</h1><h2>Neljä Suomessa pitkään asunutta arabimaista muuttanutta vantaalaista toivoo uutisoinnin kehittyvän yhä ihmisläheisemmäksi.</h2><p>Tunisialainen Refka Elech, syyrialainen Burhan Hamdon, marokkolainen Abdul Lamghari ja libyalainen Mohedi Al-Aswad kertovat seuranneensa tiiviisti Ylen arabiankielisiä uutisia. Minuutin mittaiset arabian- ja somalinkieliset uutisvideot alkoivat pyöriä somessa ja Areenassa reilu kuukausi sitten. – Ne löytää muun muassa Tiktokista, mikä on nuorten kannalta hyvä juttu. Luulen, että nuoretkin niitä jossain määrin seuraavat, mutta mitään tarkempaa tilastoa meillä ei tästä ole, Hakunilan kansainvälisen yhdistyksen toiminnanjohtajana työskentelevä Hamdon toteaa Vantaan Sanomille. <br><br>- Kun uutisessa puhutaan arabiankieltä ja ruudulla kulkee arabiankielinen teksti, se ei ole hyödyllistä. Jos tekstitys saataisiin suomeksi, uutiset herättäisivät varmaan kiinnostusta myös suomalaisissa, Refka Elech uskoo. Leena Koivisto<br><br> Minuutin videoina arkiviikolla julkaistavissa uutisissa ei paljon ehditä, mutta nelikko antaa kehuja siitä, että tähän mennessä aiheet kuitenkin ovat olleet monipuolisia ja vaihdelleet eduskunnan tahraamisesta naisten uintivuoroihin ja Muumeihin.<br><br> Muun muassa Monikulttuurisuusasiain neuvottelukunnassa vaikuttava Elech tietää muualta muuttaneiden toivovan uutisten välittävän tietoa esimerkiksi heidän omista oikeuksistaan, lakiuudistuksista ja oleskelulupiin liittyvistä asioista. – Ihmiset ovat olleet vähän epätietoisia esimerkiksi kansalaisuutta koskevasta laista. Kansalaisuuslain uudistus astui voimaan 1. lokakuuta. Uudistuksen myötä Suomen kansalaisuuden saamiseen vaadittava asumisaika piteni viidestä vuodesta kahdeksaan.<br><br> – Kaikki arkipäivän palvelut ja peruspalvelut kiinnostavat. Samoin lasten kouluasiat. Wilman hallitseminen saattaa monelle olla aika haastavaa, Elech jatkaa. Suomeen muuttaneiden ohjaajana ja neuvojana Hakunilan kansainvälisessä yhdistyksessä toimiva Lamghari puolestaan myöntää, että hän toivoisi uusilta uutislähetyksiltä enemmän kuin mitä ne nykyisellään tarjoavat. Hän kaipaa mukaan vuorovaikutusta.<br><br> – Pitäisi mennä ihmisten pariin mikrofonin kanssa ja kysyä heiltä, mitä he toivovat ja mikä ehkä on vaikeaa elämässä täällä, mikä on hyvin ja mikä huonosti, Lamghari korostaa.  – Sitä kautta tietoa voisi päätyä viranomaistenkin suuntaan. Kaikki neljä kuitenkin painottavat asian uutuutta. – Pitää olla realisti. Tätä on odotettu pitkään, mutta ei voi odottaa liikaa näin alkuvaiheessa. Rahoituskin on tiukassa. Mutta toivottavasti uutisia olisi jossain vaiheessa mahdollista laajentaa, Elech pohtii.<br><br> Äidinkieltä eli arabiaa arabialaislapsille opettava Al-Aswad luonnehtii uutisten nykyisellään olevan vielä pieni ikkuna Suomeen ja sen kulttuuriin. – Mutta toivotaan, että jossain vaiheessa se muuttuu parvekkeeksi tai terassiksi, josta voimme nähdä laajemmin. Koko nelikkoa ilahduttaisi myös se, jos uutisiin saataisiin tekstitys myös suomeksi. – Se hyödyttäisi kaikkia. Uskon, että moni suomalainenkin on kiinnostunut arabiyhteisöstä. Tekstit vähentäisivät väärinkäsityksiä, oletuksia ja mielikuvia, Elech sanoo.<br><br> <br><br>Maahanmuuttajia neuvova Abdul Lamghari kertoo, että hänellä oli aikoinaan Kotkassa ollut viisi vuotta sama naapuri. – Tervehdin häntä sitten kerran kaupassa. Hän kysyi, kuka minä olen. Leena Koivisto<br><br> Suomessa asuu noin 40 000 arabiankielistä ihmistä, vieraskielisten ryhmistä he ovat venäjän- ja vironkielisten jälkeen suurin. Somalinkielisiä väestössä on noin 25 000. Elech, Hamdon, Lamghari ja Al-Aswad ovat kaikki vuosikymmeniä Suomessa asuneita ja sopeutuneet paitsi kieltä osaavina myös monin muin tavoin suomalaiseen yhteiskuntaan. AL-Aswad kuitenkin paljastaa, että ihan kaikki suomalaisuudessa ei hänelle maistu. – 1990-luvulla, kun tulin Suomeen, ensimmäinen asia, josta tuli puhetta, oli sauna. Saunasta tunnuttiin puhuttavan aina. Minulla on kotona sauna, ehkä kerran kahdessa vuodessa käyn siellä.<br><br> Suomalaiset saavat plussaa rehellisyydestä ja kuuntelutaidoista, toisen puheen päälle ei puhuta. Avoimuutta voisi olla lisää. Hamdonin mukaan suomalaisten ystävystymisen seinä on aika paksu, kun taas hänen kulttuurissaan ystävän voi saada saman tien vaikka bussipysäkiltä. – Voin alkaa jutella vieraan ihmisen kanssa välittömästi ja sitten pyytääkin jo puhelinnumeroa. Pian voidaan sitten tavata seuraavan kerran vaikka kahvilassa, hän vertaa. – Pari tuntia riittää, ja on jo selvitetty, paljonko toinen saa palkkaa ja paljonko hänellä on lapsia, Al-Aswad nauraa vahvistukseksi.  Vantaan väestö122 äidinkieltäVantaan väestöstä 26,9 prosenttia oli vieraskielisiä vuonna 2023.Vantaalla puhuttiin äidinkielenä suomen, ruotsin ja saamen lisäksi 122 eri kieltä.Vantaan yleisin vieras kieli oli venäjä, jota äidinkielenään puhui 4,2 prosenttia väestöstä. Sen jälkeen tulivat viro (3,5 %), arabia (2,3 %), albania (1,8 %) ja somali (1,4 %). Arabiankielisiä oli vantaalla vuonna 2023 vajaa 5 700.Yle aloitti arabian- ja somalinkieliset uutiset viime syyskuun lopulla. Arabiankielisiä uutisia toimittaa Esraa Ismaeel ja somalinkielisiä uutisia puolestaan toimittajat Wali Hashi sekä Horio Abdulkadir.</p>
        </div>
    </body>
    </html>
    