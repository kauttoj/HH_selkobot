
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6702850" target="_blank">https://www.selkomedia.fi/paikalliset/6702850</a>
            </div>
            <h1>Vantaalla eniten toimeentulotuen saajia koko maassa</h1><h2>Vantaalla toimeentulotukea saa 11,4 asukkaista. Koko Suomessa keskiarvo on 6,3 prosenttia.</h2><p>Vantaalla on eniten perustoimeentulotuen saajia koko Suomessa. Vantaalaisista 11,4 prosenttia eli yli 28 000 henkilöä sai viime vuonna perustoimeentulotukea. Sitä maksettiin asukkaille yli 58,5 miljoonaa euroa. Tiedot löytyvät perustoimeentulotuen kuntatilastosta 2023, jonka Kela julkaisi. Tuen saajien osuus oli toiseksi suurin Keravalla, 10,6 prosenttia, ja kolmanneksi suurin Outokummussa, 10 prosenttia. Kelan tutkija Tuija Korpela sanoo, ettei Vantaan sijoitus yllättänyt. – Vantaa on ollut aikaisemminkin tilaston kärjessä, Korpela kertoo. Asuminen on kallista ja työttömiä paljon<br><br>Toimeentulotuen saajien suureen määrään on Vantaalla monta syytä. – Vantaalla asuminen on kallista niin kuin muuallakin pääkaupunkiseudulla. Työttömyysaste taas on korkeampi kuin muissa pääkaupunkiseudun kunnissa, Korpela selittää. Myös väestörakenne vaikuttaa. Vantaalla asuu suuri määrä maahanmuuttaneita. Vantaalla myös alle 25-vuotiaat nuoret saavat perustoimeentulotukea selvästi useammin kuin samanikäiset muualla pääkaupunkiseudulla. Erot ovat isoja eri kuntien välillä<br><br>Perustoimeentulotuen saajien osuudessa on isoja eroja eri kuintien välillä. Pienimmät osuudet ovat noin 1,5 prosenttia ja suurimmat yli kymmenen prosenttia. Tilaston kymmenen kärjessä korostuvat suurimmat kaupungit, joissa on usein keskimääräistä enemmän työttömyyttä ja nuoria asukkaita. Helsinki sijoittui listalla viidenneksi, mutta Espoo ei ole ensimmäisen kymmenen joukossa. Helsingissä oli perustoimeentulotuen saajia 9,2 prosenttia ja Espoossa 7,8 prosenttia väestöstä. Espoon ja Vantaan suurin ero on siinä, että espoolaiset ovat keskimäärin paremmin toimeentulevia kuin vantaalaiset. Harvinaisinta perustoimeentulotuen saaminen on Maskussa (1,3%) ja Maalahdella (1,5%). Tukea sai yli 250 000 perhettä<br><br>Kela maksoi perustoimeentulotukea yhteensä 718 miljoonaa euroa viime vuonna. Tukea sai yli 250 000 perhettä, joissa asui 355 000 henkeä. Koko Suomessa tuensaajia oli 6,3 prosenttia asukkaista. Toimeentulotukea maksavat Kela ja kunnat. Kela maksaa perustoimeentulotuen, ja kunta maksaa täydentävän ja ehkäisevän toimeentulotuen. Toimeentulotuki on henkilön tai perheen taloudellinen tuki, jota maksetaan viimeisenä vaihtoehtona. Sillä maksetaan elämän perusmenoja. Tuki on tarkoitettu lyhytaikaiseksi. Tänä vuonna Kelan työttömyystukeen ja yleiseen asumistukeen tulee useita muutoksia. </p>
        </div>
        <div class="separator"></div>
        <div class="news-container">
            <div class="news-url">
                <a href="https://vantaansanomat.fi/paikalliset/6691302" target="_blank">https://vantaansanomat.fi/paikalliset/6691302</a>
            </div>
            <h1>Tilastot julki: Vantaalla eniten toimeentulotuen saajia – rajut erot kuntien välillä</h1><h2>Vantaalla tuen saajien osuus on 11,4 ja koko Suomessa 6,3 prosenttia asukkaista.</h2><p>Vantaalla on eniten kaikista Suomen kunnista perustoimeentulotuen saajia. Vantaalaisista 11,4 prosenttia eli yli 28 000 henkilöä sai viime vuonna perustoimeentulotukea. Sitä maksettiin asukkaille yli 58,5 miljoonaa euroa. Tiedot käyvät ilmi Kelan julkaisemasta perustoimeentulotuen kuntatilastosta 2023.<br><br> Tuen saajien osuus asukkaista oli toiseksi suurin Keravalla, 10,6 prosenttia, ja kolmanneksi isoin Outokummussa, 10 prosenttia. Kelan tutkija Tuija Korpela sanoo, ettei Vantaan sijoitus yllättänyt. – Vantaa on ollut aiempinakin vuosina kärkipäässä. Tietyt kunnat ja alueet toistuvat vuosittain tilaston kärjessä, Korpela kertoo Vantaan Sanomille.<br><br> Vantaan suuri toimeentulotuen saajien osuus johtuu monesta syystä. – Vantaalla asuminen on keskimääräistä kalliimpaa niin kuin muuallakin pääkaupunkiseudulla. Työttömyysaste taas on hieman muita pääkaupunkiseudun kuntia korkeampi, Korpela selittää.<br><br> Myös väestörakenne vaikuttaa. Vantaalla asuu suuri määrä maahanmuuttaneita, ja he ajautuvat joissakin tapauksissa muita asukkaita herkemmin tuen saajiksi. Korpela kertoo, että Vantaalla myös alle 25-vuotiaat nuoret saavat perustoimeentulotukea selvästi yleisemmin kuin samanikäiset muualla pääkaupunkiseudulla. Perustoimeentulotuen saajien osuus väestöstä vaihtelee rajusti eri kuntien välillä. Pienimmät osuudet ovat noin 1,5 prosenttia ja suurimmat yli 10 prosenttia. Tilaston kymmenen kärjessä korostuvat suurimmat kaupungit, joissa on usein keskimääräistä enemmän työttömyyttä ja nuoria asukkaita.Helsinki sijoittui listalla viidenneksi, mutta Espoo ei mahdu kärkikymmenikköön. Helsingissä oli perustoimeentulotuen saajia 9,2 prosenttia ja Espoossa 7,8 prosenttia väestöstä. Espoo erottuu Vantaasta selvimmin siinä, että espoolaiset ovat keskimäärin paremmin toimeentulevia kuin vantaalaiset.<br><br> Harvinaisinta perustoimeentulotuen saaminen on Maskussa ja Maalahdella. Vantaalla perustoimeentulotuen saajien osuus kunnan asukkaista oli miltei yhdeksän kertaa isompi kuin Maskussa. Korpelan mukaan vähiten perustoimeentulotuen saajia on pienehköissä kunnissa, joissa työttömyysaste on verrattain alhainen ja asumuskulut suhteellisen matalia. Kela maksoi perustoimeentulotukea kaikkiaan 718 miljoonaa euroa viime vuonna. Tukea sai yli 250 000 kotitaloutta, joissa asui 355 000 henkeä. Koko Suomessa tuensaajia oli 6,3 prosenttia asukkaista. Toimeentulotukea maksavat Kela ja kunnat. Kela myöntää perustoimeentulotuen, ja kunta vastaa täydentävästä ja ehkäisevästä toimeentulotuesta.<br><br> Toimeentulotuki on henkilön tai perheen viimesijainen taloudellinen tuki, joka kattaa elämän perusmenoja. Tuki on tarkoitettu lyhytaikaiseksi etuudeksi. Tänä vuonna Kelan työttömyystukeen ja yleiseen asumistukeen tulee useita leikkauksia ja muutoksia.  PerustoimeentulotukiNäissä kunnissa tuen saajien väestöosuus on suurinVantaa 11,4 %Kerava 10,6 %Outokumpu 10,0 %Lahti 9,9 %Helsinki 9,2 %Jyväskylä 9,0 %Tampere 9,0 %Kemi 8,9 %Kotka 8,8 %Turku 8,6 %Näissä kunnissa tuen saajien väestöosuus on pienin<br><br>Masku 1,3 %Maalahti 1,5 %Pyhäntä 1,5 %Rusko 1,5 %Luoto 1,6 %Mustasaari 1,6 %Närpiö 1,6 %Evijärvi 1,7 %Pedersören kunta 1,7 %Muonio 1,8 %Lähde: Kelan perustoimeentulotuen kuntatilasto 2023.</p>
        </div>
    </body>
    </html>
    