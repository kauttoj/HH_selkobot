
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/8069987" target="_blank">https://www.selkomedia.fi/paikalliset/8069987</a>
            </div>
            <h1>Vantaan Myyrmäkeen suunnitellaan isompaa uimahallia</h1><h2>Myyrmäen nykyinen uimalli on liian pieni. Jos suunnitelmat toteutuvat, sitä rakennetaaan isommeksi parin vuoden päästä.</h2><p>Myyrmäen uimahallista aiotaan tehdä isompi. Tänä vuonna on selvitetty, onko suurentamiselle tarvetta. – Myyrmäkeen tarvitaan isompi uimahalli. Tarvitaan lisää tilaa vedelle, erityisesti Myyrmäessä. Länsi-Vantaalla on myös Martinlaakson uimahalli, mutta nämä molemmat on tehty jo kauan sitten ja ihmisiä on nyt paljon enemmän, kertoo Vantaan liikuntapäällikkö Anu Jokela. Jokelan mukaan uimahalliin on suunniteltu uutta allasta opetusta varten. – Nykyinen lastenallas olisi sitten kaikkien käytössä. Isompaan uimahalliin on myös suunniteltu lämminvesiallas, koska nykyinen on Jokelan mukaan pieni. Se ei riitä kaikille. Jos uimahallista tehdään isompi, siihen tulee myös lisää 25 metrin pituisia ratoja ja nuorisoallas. – Ajatus on, että nuorisoaltaassa lapset ja nuoret voivat leikkiä rauhassa ilman, että häiritsevät muita, Jokela sanoo. Jos suunnitelmat toteutuvat, uimahallin rakennustyöt alkavat syksyllä 2027. Nyt mieititään, mitä korjauksia nykyiseen uimahalliin tarvitaan. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/8031358" target="_blank">https://www.vantaansanomat.fi/paikalliset/8031358</a>
            </div>
            <h1>Suunnitelma: Myyrmäen uimahallia laajennetaan – toiveissa useampi uusi allas</h1><h2>Myyrmäen uimahallin laajennukseen on suunnitteilla lisää 25 metrin ratoja.</h2><p>Myyrmäen uimahalliin suunnitellaan laajennusta. Laajennuksesta on tehty tämän vuoden aikana tarveselvitystä. – Myyrmäen uimahallin laajennus on ehdottoman tarpeellinen. Vesipinta-alalle on kova tarve varsinkin Myyrmäessä. Länsi-Vantaalla on toki myös Martinlaakson uimahalli, mutta nämä molemmat on rakennettu jo kauan aikaa sitten ja asukasmäärät ovat kasvaneet huomattavasti, Vantaan liikuntapäällikkö Anu Jokela kertoo Vantaan Sanomille. Jokelan mukaan uimahallin laajennukseen on suunnitteilla uusi opetusallas.<br><br> – Nykyinen lastenallas olisi näin vapaassa yleisökäytössä. Lisäksi laajennukseen on suunnitteilla lämminvesiallas, joka nykyisessä uimahallissa on Jokelan mukaan pieni ja riittämätön. Toteutuessaan laajennukseen olisi tulossa myös lisää 25 metrin ratoja sekä nuorisoallas. – Ideana on, että nuorisoaltaassa lapset ja nuoret voivat peuhata rauhassa häiritsemättä muita, Jokela sanoo.<br><br> Uimahallin laajennusta on Jokelan mukaan suunniteltu uimahallin ja tekonurmikentän välissä olevalle viherkaistaleelle. Jos suunnitelmat toteutuvat, uimahallin laajennustyöt käynnistyvät syksyllä 2027. Parhaillaan tehtävässä tarveselvityksessä selvitetään myös nykyisen uimahallin korjaustarve. Jokela korostaa, että suunnitelmat tarkentuvat tarveselvityksessä. Asiaa käsitellään lautakunnissa jo loppuvuoden aikana.<br><br>Mutkia tuli yllättäen matkaan: Elmon uimahallin valmistuminen myöhästyy selvästi<br><br>Vantaalla kukaan ei tunnu tietävän, miten 5.–6. luokat käyvät uimassa – samaan aikaan tilastot kertovat uimataidon heikkenevän<br><br> </p>
        </div>
    </body>
    </html>
    