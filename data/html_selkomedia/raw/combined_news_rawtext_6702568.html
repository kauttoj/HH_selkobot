
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/6702568" target="_blank">https://www.selkomedia.fi/paikalliset/6702568</a>
            </div>
            <h1>Abbas Al-Ziregin oli vaikea löytää Suomesta asiakkaita – vieraskielinen korostus puheessa vaikutti</h1><h2>Abbas Al-Ziregin yritys Dream Team vuokraa työntekijöitä esimerkiksi sairaaloihin. Hänellä on asiakkaita Suomessa ja ulkomailla.</h2><p>Abbas Al-Zireg on unelmiensa ammatissa. Hän on perustanut yrityksen nimeltä Dream Team AH. Hän myös johtaa sitä. Yritys vuokraa työntekijöitä terveydenhuollon alalle. Al-Ziregin yritys työllistää joka päivä noin 200 työntekijää. Yritys on perustettu elokuussa 2021. Joulukuun 2022 loppuun mennessä liikevaihtoa oli tullut jo yli kolme miljoonaa euroa. Al-Zireg on tehnyt erilaisia töitä jo 14-vuotiaasta lähtien. Hän on koulutukseltaan lähihoitaja. Idean terveydenhuollon vuokratyöyrityksestä hän sai kerran, kun ajoi kotiin yövuoron jälkeen. − Tienasin hyvin. Se kuitenkin harmitti, että verottaja vei palkasta puolet. Ajattelin, että voisin tehdä töitä yrittäjänä. En tiennyt mitään yrittämisestä, mutta tuttu kirjanpitäjä auttoi alkuun, Al-Zireg kertoo. Alussa oli joitakin vaikeuksia. Dream Team tai Al-Zireg itse eivät olleet tuttuja terveydenhuollon alalla. Myös suomen kielen taito vaikutti asiaan. Al-Zireg puhuu suomea hyvin, mutta hänellä on selvä aksentti. Ensimmäiset myyntipuhelut eivät menneet hyvin, joten Al-Ziregin vaimo auttoi.<br><br>Asiakas alkoi pilkata, ettemme voi osata alan töitä. Jotkut ovat myös epäilleet, osaako Al-Zireg työnsä. − Eräs mahdollinen asiakas alkoi pilkata, ettemme voi osata alan töitä. Syyksi hän sanoi, että olemme toimineet vasta vähän aikaa, ja minä olen nuori tällä alalla. Näin hän väitti, vaikka meillä on paljon päteviä työntekijöitä. Julkisen terveydenhoitoalan järjestämät kilpailutukset ovat parantaneet tilannetta. Niissä on määritetty selvästi, millaista vuokratyöpalvelua etsitään. Myös hinta merkitsee paljon. Kansainvälistä kasvua<br><br>Työntekijöiden löytäminen ei ole ollut Dream Teamille ongelma, vaikka alalla on pulaa työvoimasta. Hyvä palkka houkuttelee ihmisiä. − Maksamme Peijaksen sairaalassa työskentelevälle hoitajalle 27 euroa tunnissa. Jos he tekevt töitä suoraan sairaalassa, heille maksetaan palkkaa 17–19 euroa tunnissa. Moni työntekijä lähtee myös mielellään töihin luksuskohteisiin ulkomaille. Dream Team on lähettänyt suomalaisia hoitajia esimerkiksi Karibialla purjehtiville risteilyaluksille ja sairaalaan New Yorkissa. Al-Zireg tuntee olonsa mukavammaksi kansainvälisten asiakkaiden kanssa kuin suomalaisten. Heidän kanssaan hän ei kohtaa negatiivisia asenteita niin kuin Suomessa. − Kansainvälisten asiakkaiden kanssa en ole kokenut samanlaista negatiivista suhtautumista kuin Suomessa. Olen saanut kunnioitusta ja arvostusta, eikä minua ole epäilty nimeni, tutkintoni tai ikäni vuoksi. </p>
        </div>
        <div class="separator"></div>
        <div class="news-container">
            <div class="news-url">
                <a href="https://issuu.com/myyntijamarkkinointi/docs/223mma/s/24556977" target="_blank">https://issuu.com/myyntijamarkkinointi/docs/223mma/s/24556977</a>
            </div>
            <h1>Vieraskielinen korostus vaikeutti myyntiä</h1><h2>Yrityksensä alkuaikoina Abbas Al-Zireg joutui kuuntelemaan pilkkaa. Nyt hän johtaa kansainvälisesti toimivaa Dream Teamia ja aikoo ottaa isoja riskejä jatkossakin.</h2><p>Dream Team AH:n perustaja ja toimitusjohtaja Abbas AlZireg on unelmiensa ammatissa. Oma yritys, jossa hän työllistää päivittäin noin 200 työntekijää, on kasvanut nykyiseen kokoonsa elokuusta 2021 lähtien. Liikevaihtoa kertyi alkutaipaleella eli joulukuun 2022 loppuun mennessä yli kolme miljoonaa euroa.<br><br>14-vuotiaasta lähtien töitä monipuolisesti paiskinut lähihoitaja sai idean terveydenhuoltoalan vuokratyöyritykseensä ajaessaan yövuorosta kotiin.<br><br>− Tienasin hyvin, mutta se lannisti, että verottaja vei palkasta puolet. Ajattelin, että voisin lähteä tekemään töitä yrittäjänä. En tiennyt mitään yrittämisestä, mutta tuttu kirjanpitäjä auttoi alkuun.<br><br>Aluksi oli jonkin verran hankaluuksia, kun yritys tai Al-Ziregin nimi eivät olleet alalla tuttuja. Asiaan vaikutti myös suomen kielen osaaminen. Puhe on sujuvaa, mutta selvä aksentti kuuluu, eivätkä ensimmäiset myyntipuhelut menneet hyvin. Niinpä Al-Ziregin vaimo auttoi.<br><br>Myös Al-Ziregin pätevyys on kyseenalaistettu.<br><br>− Eräs mahdollinen asiakas alkoi pilkata, ettemme voi osata alan töitä, koska olemme toimineet vasta lyhyen aikaa, ja minä olen nuori tällä alalla. Näin väitti, vaikka meillä on paljon päteviä työntekijöitä.<br><br>Julkiset kilpailutukset ovat parantaneet tilannetta, sillä niissä on selkeät ostokriteerit, ja hinnan painoarvo on suuri.<br><br>KANSAINVÄLISTÄ KASVUA. Työntekijöiden saaminen ei ole ollut Dream Teamille ongelma, vaikka alalla on työvoimapula. Hyvä palkka houkuttaa.<br><br>− Maksamme Peijaksen sairaalassa työskentelevälle hoitajalle 27 euroa tunnissa, kun he saavat suoraan sairaalassa työskennellessään 17–19 euroa tunnissa.<br><br>Toinen houkute on ollut kansainvälinen rekrytointi luksuskohteisiin. Dream Team on välittänyt suomalaishoitajia muun maussa Karibialla seilaaville risteilijöille ja New Yorkissa olevaan sairaalaan.<br><br>Yhteistyö kansainvälisten asiakkaiden kanssa on Al-Ziregille helpompaa kuin suomalaisten, koska silloin häneen ei suhtauduta karsastaen.<br><br>− Kansainvälisten asiakkaiden kanssa en ole kokenut samanlaista negatiivista suhtautumista kuin Suomessa. Olen saanut kunnioitusta ja arvostusta, eikä minua ole epäilty nimeni, tutkintoni tai ikäni vuoksi.</p>
        </div>
    </body>
    </html>
    