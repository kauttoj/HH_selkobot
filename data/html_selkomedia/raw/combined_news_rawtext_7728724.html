
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Combined News</title>
        <style>
            body {
                display: flex;
                margin: 0;
                padding: 0;
                font-family: Arial, sans-serif;
            }
            .news-container {
                flex: 1;
                padding: 20px;
                overflow-y: auto;
                height: 100vh;
            }
            .separator {
                width: 1px;
                background-color: #ccc;
            }
            h1 {
                font-size: 24px;
                color: #1a5f7a;
            }
            h2 {
                font-size: 20px;
                color: #2c3e50;
            }
            p {
                font-size: 16px;
            }
            .news-url {
                font-size: 14px;
                margin-bottom: 10px;
            }
        </style>
    </head>
    <body>
        <div class="news-container">
            <div class="news-url">
                <a href="https://www.selkomedia.fi/paikalliset/7728724" target="_blank">https://www.selkomedia.fi/paikalliset/7728724</a>
            </div>
            <h1>Francisco Merida ei saanut Suomesta oman alan töitä, mutta löysi uuden uran</h1><h2>Francisco Merida toivoo, että yritykset palkkaisivat rohkeammin työntekijöitä, jotka eivät puhu täydellistä suomea.</h2><p>Francisco Merida on kotoisin Meksikosta. Hän on huomannut, että Suomessa on vaikea saada töitä. Merida muutti Suomeen yhdeksän vuotta sitten entisen suomalaisen puolisonsa kanssa. Meksikossa Merida työskenteli lakimiehenä. Hänellä oli hyvä palkka ja arvostettu työpaikka. Suomessa hän ei kuitenkaan voi tehdä töitä lakimiehenä, koska on opiskellut Meksikossa. – Tiesin tämän jo ennen kuin muutimme Suomeen. Ajattelin, että etsin sihteerin tai assistentin töitä toimistosta, Merida sanoo. Merida opiskeli suomen kieltä ahkerasti Helsingin kesäyliopistossa ennen kuin haki töitä. Hän lähetti monia työhakemuksia, mutta ei saanut vastauksia. Se oli hänestä outoa. – Olisi mukavaa, että työpaikoilta vastattaisiin edes jotain. En tiedä, miksi minulle ei vastattu. Uudelle alalle<br><br>Merida päätti etsiä rohkeasti töitä uudelta alalta. HOK-Elanto haki ravintolatyöntekijää. Vuonna 2018 Merida aloitti työt kauppakeskus Jumbon Fafa`sissa. Kuukauden päästä hänestä tuli vuoropäällikkö. Vuoden päästä hänestä tuli liikepäällikkö. Edelliset kaksi vuotta Merida on työskennellyt ravintolapäällikkönä Helsingin asema-aukiolla sijaitsevassa Hesburgerissa. – Olen kiitollinen HOK-Elannolle, kun he antoivat minulle mahdollisuuden. He näkivät minussa hyvän työntekijän, vaikka suomen kieleni ei ollut täydellistä. Kieltä oppii työtä tekemällä<br><br>Merida toivoo, että yritykset ottaisivat rohkeammin töihin ulkomailta tulevia työntekijöitä. – Toivon, että yritykset antaisivat mahdollisuuden oppia kieltä työtä tekemällä. Se ei varmasti aina ole helppoa. Kun lähdetään liikkeelle pikkuhiljaa ja annetaan mahdollisuus oppia, se onnistuu varmasti. Itse olen oppinut suomen kieltä paljon juuri työelämässä. Merida tietää, ettei suomea ole helppo oppia. Hän puhuu suomea hyvin, mutta ajattelee itse, että voisi puhua vielä paremmin. – Ajattelen, että jos muutat ulkomaille, on tärkeää oppia maan kieltä. Oma asenne kieltä kohtaan on myös tärkeä. Minä haluan oppia joka päivä lisää. Kolme kieltä<br><br>Meridan äidinkieli on espanja. Hän puhuu espanjaa lapsilleen. Hänellä on 8-vuotias tytär ja kolmen kuukauden ikäinen poika. Töissä puhutaan englantia, sillä suurin osa työntekijöistä tulee ulkomailta. Suomen kieltä Merida harjoittelee joka päivä. Hän lukee esimerkiksi uutisia. – Meillä Hesburgerissa on töissä ihmisiä useista eri maista, mutta jokainen on opetellut palvelemaan asiakkaita suomen kielellä. Kannustan kaikkia opiskelemaan suomea. Kun ymmärrät kieltä, ymmärrät myös kulttuuria paremmin. Merida viihtyy Suomessa. Tällä hetkellä hän ei haaveile Meksikoon palaamisesta. Hän on onnellinen myös siitä, että vaihtoi alaa. – Haluan edetä urallani ja olen valmis tekemään töitä sen eteen. </p>
        </div>
        <div class="separator"></div>
        <div class="news-container">
            <div class="news-url">
                <a href="https://www.vantaansanomat.fi/paikalliset/7721573" target="_blank">https://www.vantaansanomat.fi/paikalliset/7721573</a>
            </div>
            <h1>Meksikolaisen Franciscon lakimies-tutkintoa ei hyväksytty Suomessa – uuden uran alku löytyi Vantaalta</h1><h2>Yhdeksän vuotta Suomessa asunut Francisco Merida toivoo, että yritykset antaisivat ulkomaalaisille työntekijöille mahdollisuuden, vaikka suomen kieli ei olisi täydellistä.</h2><p>Kymmeniä työhakemuksia, mutta ei yhtään vastausta. Tarina on tuttu monelle, myös Meksikosta kotoisin olevalle Francisco Meridalle, 41. Hän muutti Suomeen yhdeksän vuotta sitten entisen suomalaisen puolisonsa kanssa. Merida oli työskennellyt kotimaassaan lakimiehenä. Hän luopui hyvästä palkastaan sekä arvostetusta työstään eduskunnan parlamentin neuvonantajana. Meksikolainen koulutus ei anna oikeutta toimia lakimiehenä Suomessa. – Tiesin tämän jo, ennen kuin muutimme Suomeen. Ajattelin, että etsin sihteerin tai assistentin töitä toimistosta.<br><br> Merida oli hämmentynyt, kun yhtään vastausta työhakemuksiin ei tullut. Hän oli opiskellut suomen kieltä intensiivisesti vuoden ajan Helsingin kesäyliopistossa ja koki, että ymmärtää ja puhuu jo sen verran, että rohkenee hakea töitä. – Olisi mukavaa, että työpaikoilta vastattaisiin edes jotain. En tiedä, miksi minulle ei vastattu. TE-toimistosta vinkattiin, että hakemusten perään kannattaa soittaa.<br><br> – Tämä oli minulle uutta. Meksikossa tämä ei ole tapana. Merida ymmärsi, että toimistotöihin pääseminen on vaikeaa, vaikka hän soitti työhakemustensa perään. Hän päätti rohkeasti hypätä uudelle alalle, kun huomasi, että HOK-Elanto etsii ravintolatyöntekijää.<br><br>Toivon, että yritykset antaisivat mahdollisuuden oppia kieltä työtä tekemällä. Merida sai vuonna 2018 paikan kauppakeskus Jumbon ravintolamaailmasta, jossa hän työskenteli Fafa`sissa. Kuukauden päästä hänet ylennettiin vuoropäälliköksi ja vuoden päästä liikepäälliköksi. Kahden viime vuoden ajan hän on työskennellyt ravintolapäällikkönä Helsingissä asema-aukiolla sijaitsevassa Hesburgerissa. – Olen kiitollinen HOK-Elannolle, kun he antoivat minulle mahdollisuuden ja näkivät minussa hyvän työntekijän, vaikka suomen kieleni ei ollut täydellistä. <br><br>Francisco Merida toivoo, että yritykset antaisivat ulkomaalaistaustaisille ihmisille mahdollisuuden päästä töihin, vaikka heidän suomen kieli ei olisi täydellinen. Marika Lumme<br><br> Merida toivoo, että yritykset palkkaisivat rohkeammin ulkomaalaistaustaisia työntekijöitä. – Toivon, että yritykset antaisivat mahdollisuuden oppia kieltä työtä tekemällä. Se ei varmasti aina ole helppoa, mutta kun lähdetään liikkeelle pikkuhiljaa ja annetaan mahdollisuus oppia, se onnistuu varmasti. Itse olen oppinut suomen kieltä paljon juuri työelämässä.<br><br> Merida tietää, että suomen kieli ei ole helppoa oppia. Haastattelu onnistuu suomen kielellä erinomaisesti, vaikka hän itse kokee, että voisi puhua vieläkin paremmin. – Ajattelen, että jos muutat ulkomaille, on tärkeää oppia maan kieltä. Oma asenne kieltä kohtaan on myös tärkeää. Minä haluan oppia joka päivä lisää. Helsingissä Malmilla asuvan Merida äidinkieli on espanja. Työkieli Hesburgerissa on tällä hetkellä englanti, sillä 80 prosenttia työntekijöistä on ulkomaalaistaustaisia. Lapsilleen, kahdeksanvuotiaalle tyttärelle ja kolmen kuukauden ikäiselle pojalle, Merida puhuu espanjaa. Hän haluaa kehittää suomen kieltä päivittäin esimerkiksi lukemalla uutisia.<br><br> – Meillä Hesburgerissa on töissä ihmisiä useista eri maista, mutta jokainen on opetellut palvelemaan asiakkaita suomen kielellä. Kannustan kaikkia opiskelemaan suomea. Kun ymmärrät kieltä, ymmärrät myös kulttuuria paremmin. Merida nauttii elämästään Suomessa eikä toistaiseksi haaveile kotimaahan muutosta. Hän on myös onnellinen alanvaihdostaan. – Haluan edetä urallani ja olen valmis tekemään töitä sen eteen, hän korostaa. Suomessa Merida arvostaa hiljaisuutta.<br><br> – Meksikossa bussipysäkillä joku juttelee sinulle aina. Hiljaisuus oli aluksi hämmentävää, mutta nyt nautin siitä. Merida kokee, että suomalaiset ovat kärsivällisiä huomatessaan, että keskustelukumppanin suomen kieli ei ole välttämättä täydellinen. – Olen huomannut, että suomalaiset arvostavat, jos edes yrittää puhua suomen kieltä.  TapahtumaKielen merkitys kotoutumisessaVantaalla järjestetään keskustelutilaisuus, jossa pohditaan kielen merkitystä kotoutumisessa.Kieli kotouttaa -keskustelutilaisuus järjestetään perjantaina 30. elokuuta kello 13–14.30 Galleria K:ssa Tikkurilassa (Asematie 7).Tilaisuudessa HOK-Elannon ravintolapalvelujen henkilöstöpäällikkö Satu Vennala ja ravintolapäällikkö Francisco Merida kertovat, miksi ulkomailta Suomeen tulleet työntekijät ovat tärkeitä ravintola-alalla.L&amp;T:n projektipäällikkö Terhi Raisio kertoo puheenvuorossaan, miten yrityksissä toimitaan, kun suomi ei ole kaikkien äidinkieli.Vantaan seurakuntien Moninainen arki -hankkeen Kaisa Aalto kertoo puolestaan, miten suomen kieltä opetetaan heille, jotka eivät välttämättä osaa edes lukea.Selkomedian sisältöstrategi ja tuottaja Tiina Parikka sekä Vantaa.fi-sivuston päätoimittaja Johanna Hytönen pohtivat, miksi helpolla suomen kielellä tehtävää journalismia ja viestintää tarvitaan.Keskustelutilaisuuden juontaa Vantaan Sanomien ja Selkomedian päätoimittaja Mia Laakso.Tapahtuma striimataan vantaansanomat.fi-sivustolle.Keskustelutilaisuuden järjestää Vantaan Sanomat. Tilaisuus on osa Vantaan kotiseutupäiviä ja sinne on vapaa pääsy.<br><br> </p>
        </div>
    </body>
    </html>
    