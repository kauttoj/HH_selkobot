<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Räppäri Ege Zulu sai 10 000 euron palkinnon</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Ege Zulu on helsinkiläinen räppäri. Kai Skyttä" data-thumbnail="https://i.media.fi/incoming/uvsthk/8890338.jpg/alternates/SQUARE_240/8890338.jpg" href="https://i.media.fi/incoming/uvsthk/8890338.jpg/alternates/FREE_1440/8890338.jpg">
<img alt="Miesräppäri laulaa mikrofoniin silmät kiinni ja oikea käsi sivulle osoittaen." class="diks-figure__image" decoding="sync" loading="lazy" src="https://i.media.fi/incoming/uvsthk/8890338.jpg/alternates/FREE_960/8890338.jpg"/>
</a>
<figcaption class="diks-figure__caption">Ege Zulu on helsinkiläinen räppäri. <span class="diks-figure__caption-info">Kai Skyttä</span></figcaption></figure></div></div>
<div class="diks-article__content"><p class="diks-article__lead">Ege Zulu on tehnyt hyvää työtä suomalaisen rap-musiikin kanssa.</p><div class="diks-byline">
<div class="diks-byline__text-wrapper"><p class="diks-byline__author">Heini Pitkänen</p> <div class="diks-date">
<time class="diks-date__published" datetime="2024-11-25T11:15:00+02:00">25.11.2024 11:15</time>

									| Päivitetty <time class="diks-date__updated" datetime="2024-11-28T10:52:48+02:00">28.11.2024 10:52</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Uudenmaan taidetoimikunta on antanut vuoden 2024 taidepalkinnon <strong>Ege Zululle</strong>.</p> <p>Ege Zulu on rap-artisti, laulaja ja laulujen tekijä. Hänen oikea nimensä on <strong>Eugene Mokulu</strong>.</p> <p>Taidetoimikunta antoi Ege Zululle palkinnon, koska hän on tehnyt hyvää työtä suomalaisen rap-musiikin kanssa.</p> <p>Palkinto on 10 000 euroa.</p> <h2 class="diks-sub-headline">Laulut kertovat omasta elämästä</h2>
<p>Taidetoimikunta pitää Ege Zulun musiikissa hyvänä sen erikoista ääntä ja rytmiä. Myös laulujen sanat, jotka kertovat hänen omasta elämästään, ovat hyviä.</p> <p>Taidetoimikunnan mielestä Ege Zulu tekee musiikkia hyvällä mielellä. Hänellä on myös kunnianhimoa. Kunnianhimo tarkoittaa, että ihminen haluaa saavuttaa jotain ja tekee sen vuoksi paljon työtä.</p> <h2 class="diks-sub-headline">Esikuva nuorille</h2>
<p>Ege Zulu on kasvanut Helsingin Roihuvuoressa. Hän on tärkeä esikuva erityisesti itähelsinkiläisille nuorille, taidetoimikunta sanoo.</p> <p>Taidetoimikunnan mielestä Ege Zulun laulut <em>Oi maamme Helsinki</em> ja <em>Mammanpoika</em> näyttävät hyvin, miten taitava hän on. Niissä Ege Zulu osaa kertoa hyvin, millaista on olla nuori Itä-Helsingissä.</p> <h2 class="diks-sub-headline">Taidetoimikunta palkitsee taiteilijoita</h2>
<p>Uudenmaan taidetoimikunta on osa Taiteen edistämiskeskusta. Taidetoimikunta päättää, kenelle annetaan apurahoja ja taidepalkintoja.</p> <p>Taidepalkinto annetaan yhdelle taiteilijalle tai monen taiteilijan ryhmälle. Palkinnon saa se, joka on tehnyt taiteen tunnetuksi omalla alueellaan. Palkinnon saaja on myös lisännyt keskustelua ja kiinnostusta taiteeseen.</p> <p></p>
</div>

</div>
</div>
</article>