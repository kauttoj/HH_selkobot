<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Rediin aukesi ilmainen palvelu lapsiperheille: Kävijät kuvailevat "korvaamattoman tärkeäksi"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Bella Järvimaa-Kajander (vas.) ja Fatou S.K. Darboe kattavat tarjottavia pöytään. Sara Akinci" data-thumbnail="https://i.media.fi/incoming/apz3r2/10422964.jpg/alternates/SQUARE_240/10422964.jpg" href="https://i.media.fi/incoming/apz3r2/10422964.jpg/alternates/FREE_1440/10422964.jpg">
<img alt="Kaksi naista purkaa ruokakasseja." class="diks-figure__image" decoding="sync" loading="lazy" src="https://i.media.fi/incoming/apz3r2/10422964.jpg/alternates/FREE_960/10422964.jpg"/>
</a>
<figcaption class="diks-figure__caption">Bella Järvimaa-Kajander (vas.) ja Fatou S.K. Darboe kattavat tarjottavia pöytään. <span class="diks-figure__caption-info">Sara Akinci</span></figcaption></figure></div></div>
<div class="diks-article__content"><p class="diks-article__lead">Perhekahvila on auki kahtena päivänä viikossa.</p><div class="diks-byline">
<div class="diks-byline__text-wrapper"><p class="diks-byline__author">Sara Akinci</p> <div class="diks-date">
<time class="diks-date__published" datetime="2024-10-14T06:05:00+03:00">14.10.2024 6:05</time>

									| Päivitetty <time class="diks-date__updated" datetime="2024-11-22T19:38:54+02:00">22.11.2024 19:38</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Syksyisenä torstai-aamupäivänä kauppakeskus Redin käytävillä on hiljaista. Kellon lyödessä tasan 10, värikkääseen lastehuoneeseen alkaa lapata vaunuja työntäviä vanhempia. On aika avata Mannerheimin lastensuojeluliiton perhekahvila.</p> <p>Perhekahvila toimii vapaaehtoisvoimin kahtena päivänä viikossa. Tarjolla on kahvia, teetä, keksejä ja lasten maissinaksuja. Ne on ostettu Kalasataman asukasyhdistyksen avustuksella. Tärkeintä ei kuitenkaan ole tarjoilu, vaan muiden lasten ja vanhempien kohtaaminen.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">"Täällä lapset pääsevät ihmettelemään muita lapsia ja oppimaan toisiltaan", Lassi Vierikko sanoo. Vierellä Ramona-tytär. <span class="diks-figure__caption-info">Sara Akinci</span></figcaption></figure>
</div> <p><strong>–</strong> Pidän tällaista toimintaa korvaamattoman tärkeänä. On mielettömän ihanaa, että on tällainen mahdollisuus. On ohjattua toimintaa ja vertaisryhmä samassa elämäntilanteessa oleville. Se on todella arvokasta, <strong>Lassi Vierikko</strong>, 41, sanoo.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Hän on perhekahvilassa ensimmäistä kertaa tyttärensä <strong>Ramonan</strong> kanssa. Kalasataman perhekahvilatoiminta on käynnissä kolmatta viikkoa.</p> <p><strong>–</strong> On tärkeää, että lapsella on ohjelmaa, mutta myös aikuisille on tärkeää päästä ihmisten ilmoille. On kiva vaihtaa kokemuksia muiden kanssa.</p> <p>Vierikko arvostaa perhekahvilaa etenkin nyt syksyllä, kun ulkona sataa ja tuulee. Sisäleikkipaikka on hyvä vaihtoehto ulkoilulle.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Bella Järvimaa-Kajander ohjaa perhekahvilassa myös jumppa-muskarin. <span class="diks-figure__caption-info">Sara Akinci</span></figcaption></figure>
</div> <p><strong>Emma Naumanen</strong>, 33, on <strong>Evelin</strong>-vauvansa kanssa perhekahvilassa myös ensimmäistä kertaa.</p> <p><strong>–</strong> Päivät kävisivät tylsäksi, jos olisi vain kotona. On tärkeää, että on jotain ohjelmaa. Siitä saa paljon energiaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Neumann on positiivisesti yllättynyt siitä, kuinka paljon Redissä on erilaisia lapsille ja aikuisille suunnattuja oleskelutiloja.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Ennen kahvittelua jumpattiin ja leikittiin musiikin tahtiin. <span class="diks-figure__caption-info">Sara Akinci</span></figcaption></figure>
</div> <p>Paikalla on parikymmentä aikuista ja lasta. Ennen kahvittelua pidetään jumppa-muskari. Sitä vetää <strong>Bella Järvimaa-Kajander</strong>, 58. Hän on entinen jumppaohjaaja ja Kalasataman alueen aktiivi.</p> <p><strong>–</strong> Minulla on neljä aikuista lasta, neljä lastenlasta, koira ja vielä hoitokoiriakin. Olen MLL:n hallituksen jäsen, ja tänään olen täällä vetämässä perhekahvilaa, Järvimaa-Kajander kertoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Fatou S.K. Darboen Modou-vauva nukkui sikeästi pöydän päällä. <span class="diks-figure__caption-info">Sara Akinci</span></figcaption></figure>
</div> <p>Jumpan jälkeen Järvimaa-Kajander ja <strong>Fatou S.K. Darboe</strong>, 25, tarjoilevat kahvia. Darboe on paikalla auttamassa perhekahvilatoiminnassa, sillä toiminta ei olisi mahdollista ilman vapaaehtoisten työpanosta. Mukanaan hänellä on kuukauden ja kahden viikon ikäinen <strong>Modou</strong>-poika.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">MLL:n Kalasataman perhekahvila on auki Redissä tiistaisin ja tostaisin. <span class="diks-figure__caption-info">Sara Akinci</span></figcaption></figure>
</div> <p><strong>Marjatta Tuokko</strong>, 68, on perhekahvilassa lapsenlapsensa kanssa. Hän asuu itse Järvenpäässä, mutta matkaa Kalasatamaan kolmesti viikossa hoitaakseen lapsenlastaan. Aikoinaan Tuokko on käynyt perhekahviloissa omien lastensa kanssa.</p> <p><strong>–</strong> Hoidin lapsiani kotona seitsemän vuotta. On tosi tärkeää, että lapset ja vanhemmat tapaavat toisiaan. On varmasti paljon nuoria äitejä, jotka eivät tunne muita vanhempia, ja täällä heitä voi tavata.</p> <p>Tuokko pitää perhekahviloita matalan kynnyksen paikkoina tavata muita perheitä. Hän näkee myös, kuinka oma lapsenlapsi nauttii perhekahvilaan tulemisesta.</p> <p><strong>–</strong> Hän on aina silmät kirkkaina, kun tajuaa että tullaan taas tänne. Tämä on lapselle sosiaalista toimintaa, ja oppii jakamaan lelujakin.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>Perhekahvilan lisäksi Tuokko pitää Kalasatamasta.</p> <p><strong>–</strong> Tyttäreni on asunut täällä puoli vuotta. Olen aivan ihastunut alueeseen! Paikka on ihana ja merenrannat ovat todella kauniit. Tällä hetkellä keinupuisto on kova sana tyttärenpojalleni.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Perhekahvilaa vastapäätä sijaitsee Kalasataman kirjasto. <span class="diks-figure__caption-info">Sara Akinci</span></figcaption></figure>
</div> <p>Kellon lähestyessä yhtätoista perhekahvilassa on jo hiljaisempaa. Pienten lasten syömis- ja nukkumisajat rytmittävät päivää. Osa on lähtenyt kotiin tai ostoksille. On leikitty ja jumpattu, aikuiset ovat saaneet jutella. Perhekahvila on tehnyt tehtävänsä.</p> <p></p>
</div>

</div>
</div>
</article>