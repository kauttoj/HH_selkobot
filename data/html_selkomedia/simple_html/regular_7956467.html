<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Nyt tuli varoitus Traficom-huijauksista – voroille yli 500 000 euroa kuukaudessa</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Johanna Erjonsalo, Tatu Vornanen" data-thumbnail="https://i.media.fi/incoming/v1pjvz/8465568.jpg/alternates/SQUARE_240/8465568.jpg" href="https://i.media.fi/incoming/v1pjvz/8465568.jpg/alternates/FREE_1440/8465568.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/v1pjvz/8465568.jpg/alternates/FREE_960/8465568.jpg"/>
</a>
<figcaption class="diks-figure__caption"><span class="diks-figure__caption-info">Johanna Erjonsalo, Tatu Vornanen</span></figcaption></figure></div></div>
<div class="diks-article__content"><p class="diks-article__lead">Suomalaisia huijataan nyt ahkerasti Traficomin liikenneasioiden varjolla.</p><div class="diks-byline">
<div class="diks-byline__text-wrapper"><p class="diks-byline__author">Petteri Mäkinen</p> <div class="diks-date">
<time class="diks-date__published" datetime="2024-10-04T13:15:00+03:00">4.10.2024 13:15</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Suomalaisilta on huijattu syyskuun aikana yli 560 000 euroa valtion liikenne- ja viestintävirasto Traficomin nimissä tehdyillä verkkohuijauksilla, kertoo poliisin uusi Tampereella toimiva nettihuijausten tutkintayksikkö.</p> <p><a href="https://www.tamperelainen.fi/paikalliset/6743354">Sisä-Suomen poliisilaitoksen Tietoverkkoavusteisten rikosten tutkintayksikön</a> ylläpitämässä valtakunnallisessa petosrikosten tilannekuvassa on ilmennyt syyskuun aikana suuri määrä Traficomin nimissä tehtyjä erilaisia petoksia. Sama ilmiö on esiintynyt jo kesän ajan, mutta syksyllä on tullut vielä kasvua.</p> <p>Poliisille on syyskuun aikana kirjattu 39 rikosilmoitusta, joissa asianomistajia on erehdytetty tai yritetty erehdyttää Traficomin nimissä tehdyillä yhteydenotoilla. Tapausten yhteenlaskettu rikoshyöty syyskuussa on yli 560 000 euroa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Yritysasteelle jääneistä vastaavista tapauksista poliisi on saanut syyskuussa kuusi ilmoitusta. Neljässä poliisille ilmoitetussa tapauksessa taloudellista vahinkoa ei ole syntynyt.</p> <p>– Tyypillistä tälle rikoslajille on useat eri toteutustavat. Alkutiedoissa samankaltaisilta vaikuttavat teot eivät kuitenkaan sarjoitu keskenään. Tekijöitä on siis useita, toteaa rikosylikomisario<strong> Sakari Tuominen </strong>tiedotteessa.</p> <p>– Jos henkilö erehtyy klikkaamaan saamaansa huijausviestiin liitettyä linkkiä ja kirjautuu avautuvalle sivustolle pankkitunnuksillaan, on rikollisella mahdollisuus päästä tarkastelemaan tiliä. Usein tällaisen tapahtuman jälkeen asianomistaja saa puhelun, jossa soittaja esittäytyy olevansa pankin edustaja. Todellisuudessa soittaja onkin asianomistajan varoja tavoitteleva rikollinen, varoittaa Tuominen.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>– Asianomistajalla voi olla usean henkilön tilinkäyttöoikeudet hallinnassaan ja yhdellä väärään paikkaan annetuilla pankkitunnuksilla rikolliset onnistuvat tyhjentämään nämä kaikki tilit, Tuominen summaa.</p> 
</div>

</div>
</div>
</article>