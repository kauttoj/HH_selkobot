<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Sähköpotkulaudat aiheuttaneet vakavia vammoja sadoille nuorille</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Suurin osa vammautuneista on poikia. He ovat yleensä 12–13-vuotiaita. Onnettomuuksia tapahtuu eniten arkipäivinä. Katri Porttinen" data-thumbnail="https://i.media.fi/incoming/monbs0/10384003.jpg/alternates/SQUARE_240/10384003.jpg" href="https://i.media.fi/incoming/monbs0/10384003.jpg/alternates/FREE_1440/10384003.jpg">
<img alt="Kävelytie, jonka pientareella on kaatunut sähköpotkulauta." class="diks-figure__image" decoding="sync" loading="lazy" src="https://i.media.fi/incoming/monbs0/10384003.jpg/alternates/FREE_960/10384003.jpg"/>
</a>
<figcaption class="diks-figure__caption">Suurin osa vammautuneista on poikia. He ovat yleensä 12–13-vuotiaita. Onnettomuuksia tapahtuu eniten arkipäivinä. <span class="diks-figure__caption-info">Katri Porttinen</span></figcaption></figure></div></div>
<div class="diks-article__content"><p class="diks-article__lead">Vakavat sähköpotkulaudoilla tapahtuneet onnettomuudet ovat lisääntyneet. Lääkäri muistuttaa vanhempien vastuusta.</p><div class="diks-byline">
<div class="diks-byline__text-wrapper"><p class="diks-byline__author">Katri Porttinen</p> <div class="diks-date">
<time class="diks-date__published" datetime="2024-10-05T09:15:00+03:00">5.10.2024 9:15</time>
</div>
</div></div>
<div class="diks-article__inner-content"><div class="diks-article__storyline">
<p>Alle 16-vuotiaat saavat yhä enemmän vakavia vammoja, kun he käyttävät sähköpotkulautoja.</p> <p>Hus kertoi, että onnettomuuksissa loukkaantuneiden määrä on vähentynyt viimeisen viiden vuoden aikana. Silti aiempaa useampi nuori potilas on saanut vakavia vammoja.</p> <p>Lastenortopedi <strong>Matti Ahonen</strong> Uudesta lastensairaalasta sanoo, että vakavien vammojen määrä on kasvanut.</p> <p>– Tämä on erityisen huolestuttavaa. Alaikäisen kohdalla vanhemman vastuu sähköpotkulaudan käytöstä korostuu, Ahonen sanoo.</p> <p>Viimeisen viiden vuoden aikana Husin sairaaloissa on hoidettu yhteensä 604 lasta ja nuorta, jotka ovat loukkaantuneet sähköpotkulautojen takia.</p> <p>Onnettomuuksissa loukkaantuneilla lapsilla ja nuorilla on usein monenlaisia vammoja. Suurin osa saa haavoja ja ruhjeita.</p> <p>Vakavia vammoja kuten murtumia on ollut 283. Lieviä vammoja on ollut 175.</p> <p>Hus kertoo, että myös pään vammat ovat lapsilla ja nuorilla yleisiä. Lieviä pään vammoja on ollut 221 ja vakavia 50. Sisäelinvammoja on ollut 12 lapsella.</p> <p>Tänä vuonna pääkaupunkiseudulla on kuollut kaksi lasta sähköpotkulautaonnettomuuksissa.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption"><span class="diks-figure__caption-info">HUS</span></figcaption></figure>
</div> <p>Suurin osa vammautuneista on poikia. He ovat yleensä 12–13-vuotiaita. Onnettomuuksia tapahtuu eniten arkipäivinä.</p> <p>– Päivystyksiin hakeutuvat vain sellaiset lapset ja nuoret, jotka tarvitsevat lääkärin hoitoa. Potilaita tulee lähes päivittäin, ylilääkäri <strong>Mikael Kuitunen</strong> Uudesta lastensairaalasta sanoo.</p> <p>– Tämän lisäksi on varmasti paljon lapsia, jotka ovat saaneet esimerkiksi haavoja ja ruhjeita käyttäessään sähköpotkulautaa, mutta jotka eivät tarvitse sairaalahoitoa.</p> <p>Husissa on kolme lasten päivystystä: Uudessa lastensairaalassa, Jorvin sairaalassa ja Hyvinkään sairaalassa. Kaikki vakavimmat alle 16-vuotiaiden vammat hoidetaan Uudessa lastensairaalassa.</p> <p></p>
</div>

</div>
</div>
</article>