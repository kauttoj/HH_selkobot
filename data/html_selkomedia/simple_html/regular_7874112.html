<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Idän suositun metroaseman remontti alkaa syksyllä – kestää 2 vuotta</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Tältä Herttoniemen uudistettu lippuhalli näyttää. Bolder Development Oy" data-thumbnail="https://i.media.fi/incoming/ykvtrk/10393092.jpg/alternates/SQUARE_240/10393092.jpg" href="https://i.media.fi/incoming/ykvtrk/10393092.jpg/alternates/FREE_1440/10393092.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/ykvtrk/10393092.jpg/alternates/FREE_960/10393092.jpg"/>
</a>
<figcaption class="diks-figure__caption">Tältä Herttoniemen uudistettu lippuhalli näyttää. <span class="diks-figure__caption-info">Bolder Development Oy</span></figcaption></figure></div></div>
<div class="diks-article__content"><p class="diks-article__lead">Herttoniemen metroaseman remontoidaan kuudella miljoonalla eurolla. Kunnostustyö parantaa aseman toimintavarmuutta ja viihtyisyyttä vain 7–10 vuotta, arvioi kaupunki.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-09-24T12:34:29+03:00">24.9.2024 12:34</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Herttoniemen metroasema aiotaan remontoida kuudella miljoonalla eurolla vuosien 2024–2026 aikana. Kunnostustöiden on tarkoitus alkaa jo tänä syksynä.</p> <p>– Mikäli kaupunginhallitus hyväksyy hankkeen, tullaan kunnostamistoimenpiteitä aloittamaan tämän vuoden puolella, toteaa projektipäällikkö <strong>Lasse Vepsä</strong> <em>Helsingin Uutisille</em>.</p> <p>Kunnostustyöt aloitetaan huoltorakennuksen ja lippuhallin vesikatetöillä sekä bussikatosten kunnostamistöillä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Kaupunginhallitus hyväksyi maanantaina (23.9.) Herttoniemen metroaseman hankesuunnitelman.</p> <p><strong class="diks-storyline__impact">Matkustajien</strong> kannalta merkillepantavaa remontissa on, että kunnostustyöt eivät vaikuta metro- eivätkä bussiliikenteeseen.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Havainnekuvassa Herttoniemen metroaseman sisäänkäynnin yläpuolelle tulee uusia lasituksia. <span class="diks-figure__caption-info">Bolder Development Oy</span></figcaption></figure>
</div> <p><strong class="diks-storyline__impact">Merkittävimmät</strong> matkustajille näkyvät muutokset koskevat itäisen lippuhallin pintojen kunnostamistöitä, metroaseman verkkoseinämien vaihtamista, valaistuksen parantamista ja uusia julkisivujen lasituksia. </p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Kaupunginhallitus edellytti maanantaina, että kunnostamistoimenpiteitä tehdään myös läntisessä lippuhallissa.</p> <p>– Kunnostamishankkeen yhteydessä uusitaan myös metroaseman hissit ja liukuportaat. Ulkoalueilla bussikatokset pestään ja huoltomaalataan ja betoniset istutuslaatikot korvataan näyttävillä ruukkukasveilla. Ulkoalueen valaistusta parannetaan, Vepsä toteaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Metroaseman sisäpuoliset työt tehdään vuoden 2025 aikana.</p> <p>Myös aseman taloteknisiä ja turvallisuusjärjestelmiä korjataan ja uusitaan. Kunnostustyö parantaa aseman toimintavarmuutta, turvallisuutta ja viihtyisyyttä.</p> <p>Myös itäpäädyn hissi ja liukuportaat uusitaan kunnostushankkeen yhteydessä myöhemmässä vaiheessa.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Hettoniemen uudistettu metroasema iltavalaistuksessa. Vuosien 2024-2026 tehtävän kunnostuksen aikana myös valaistusta uusitaan. <span class="diks-figure__caption-info">Bolder Development Oy</span></figcaption></figure>
</div> <p><strong class="diks-storyline__impact">Herttoniemen</strong> metroasema on otettu käyttöön vuonna 1982. Asema on peruskorjaamaton. Sitä käyttää päivittäin noin 35 000 matkustajaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Itä-Helsingissä sijaitseva Herttoniemen metroasema on metro-, bussi- ja pyöräliikenteen solmukohta. Kunnostustyö parantaa aseman toimintavarmuutta, turvallisuutta ja viihtyisyyttä noin 7–10 vuodeksi, arvioi kaupunki.</p> <p>Metroaseman laajempaa perusparannusta varaudutaan valmistelemaan samaan aikaan mahdollisesti toteutettavan kaupunkikehittämishankkeen kanssa.</p> <p><strong class="diks-storyline__impact">Matkustajat </strong>ovat pitkään toivoneet metroaseman kunnostusta.</p> <p>Kunnostustyön suunnittelun tukena on käytetty matkustajille alkuvuonna tehdyn kyselyn tuloksia. Kyselyyn vastanneet toivoivat parannusta muun muassa aseman sisä- ja ulkotilojen yleisilmeeseen, siisteyteen ja viihtyisyyteen sekä aseman yleiseen toiminnallisuuteen, kuten odotustiloihin aseman lippuhallissa ja bussipysäkeillä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p></p>
</div>

</div>
</div>
</article>