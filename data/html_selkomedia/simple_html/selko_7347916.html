<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Puutarhajätettä viety ilman lupaa luontoon Vantaalla</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Kaupungin kyltti muistuttaa puutarhajätteen oikeanlaisesta kierrättämisestä Sotungissa. Ville Oksa" data-thumbnail="https://i.media.fi/incoming/smsn1j/9515870.jpg/alternates/SQUARE_240/9515870.jpg" href="https://i.media.fi/incoming/smsn1j/9515870.jpg/alternates/FREE_1440/9515870.jpg">
<img alt="Nurmelle pystytetty puinen kyltti, jossa kerrotaan, että puutarhajätteet eivät kuulu luontoon." class="diks-figure__image" decoding="sync" loading="lazy" src="https://i.media.fi/incoming/smsn1j/9515870.jpg/alternates/FREE_960/9515870.jpg"/>
</a>
<figcaption class="diks-figure__caption">Kaupungin kyltti muistuttaa puutarhajätteen oikeanlaisesta kierrättämisestä Sotungissa. <span class="diks-figure__caption-info">Ville Oksa</span></figcaption></figure></div></div>
<div class="diks-article__content"><p class="diks-article__lead">Vantaan ympäristökeskus muistuttaa, että puutarhajäte on tärkeää kierrättää oikein. Silloin vieraslajit eivät leviä.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-08-13T08:15:00+03:00">13.8.2024 8:15</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Vantaan ympäristökeskus on saanut ilmoituksia puutarhajätteestä. Puutarhajätettä on viety paikkoihin, minne ne eivät kuulu. <strong>Maarit Rantataron</strong> mukaan puutarhajätettä on viety metsän ja kadun viereen. Rantataro on Vantaan ympäristökeskuksen johtava ympäristötarkastaja.</p> <p>Rantataro kertoo, että aiheesta tulee joka vuosi 10–15 valitusta. Tänä vuonna ilmoituksia on tullut elokuun alkuun mennessä melkein 10.</p> <p>– Näyttää siltä, että tänä vuonna ilmoituksia tulee enemmän kuin aiemmin.</p> <p>Rantataro sanoo, että ilmoitukset liittyvät usein siihen, että metsän laitaan tai ojaan on kuljetettu erilaista puutarhajätettä, kuten risuja, lehtiä, kukkaruukkuja ja joskus jopa joulukuusia.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Kaupunki muistuttaa, että roskaaja on vastuussa sotkuistaan. <span class="diks-figure__caption-info">Ville Oksa</span></figcaption></figure>
</div> <p>Elokuun alussa ympäristökeskukseen tuli ensimmäinen ilmoitus omenoista, jotka oli viety omalta kotipihalta pois.</p> <p>– Tuntuu olevan hyvä omenavuosi, joten ilmoituksia voi tulla lisääkin, Rantataro arvelee.</p> <p>Puusta pudonneet, käyttämättömät omenat ovat puutarhajätettä. Ne tulee kompostoida tai viedä sortti-asemalle.</p> <p>– Omenat on syytä kompostoida lämpöeristetyssä kompostorissa. Omenia voi laittaa myös tarjolle oman pihakadun varteen.</p> <p>Rantataro tietää myös tapauksia, joissa puutarhajäte on kaadettu naapurin puolelle. Hän muistuttaa, että puutarhajäte on tärkeää kierrättää oikein. Silloin vieraslajit eivät leviä. Omenat ja muut hedelmät voivat myös houkutella rottia.</p> <p>– Jos joku kaataa puutarhajätteen paikkaan, johon se ei kuulu, on hän jätelain nojalla velvollinen sen korjaamaan. Kyse on jäterikkomuksesta, josta voi tulla sakkoa.</p> <p></p>
</div>

</div>
</div>
</article>