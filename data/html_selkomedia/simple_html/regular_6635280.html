<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Tehdas käynnistää mittavat rekrytoinnit Vantaalla – tarve 100 uudelle työntekijälle lähitulevaisuudessa</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Eatonin tehdas valmistui Tuupakkaan Kehä III:n varrelle loppusyksystä 2023. Juho Kuva" data-thumbnail="https://i.media.fi/incoming/lbzrlv/9190710.jpg/alternates/SQUARE_240/9190710.jpg" href="https://i.media.fi/incoming/lbzrlv/9190710.jpg/alternates/FREE_1440/9190710.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/lbzrlv/9190710.jpg/alternates/FREE_960/9190710.jpg"/>
</a>
<figcaption class="diks-figure__caption">Eatonin tehdas valmistui Tuupakkaan Kehä III:n varrelle loppusyksystä 2023. <span class="diks-figure__caption-info">Juho Kuva</span></figcaption></figure></div></div>
<div class="diks-article__content"><p class="diks-article__lead">Kansainvälinen energianhallintayhtiö Eaton siirsi toimintonsa Espoosta Vantaalle viime vuonna.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-03-11T05:56:00+02:00">11.3.2024 5:56</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Energianhallintayhtiö Eaton aloittaa mittavat rekrytoinnit Vantaalla.</p> <p>Yhtiö tarvitsee tänä vuonna 70 uutta työntekijää viime vuonna valmistuneeseen kriittisten sähkönjakelujärjestelmien tehtaaseensa Tuupakkaan.</p> <p>Uusia ammattilaisia tarvitaan varsinkin tuotantoon laitteiden kokoonpanotöihin.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Asennus- ja kokoonpanopuolen lisäksi tarvetta on testauksen ja varastologistiikan puolella.</p> <p>Myös työnjohtajille ja toimihenkilöille avautuu töitä vuoden sisällä etenkin hankinnan ja laadunvalvonnan puolella.</p> <p>– Juhannukseen mennessä tavoite on rekrytoida 40 uutta työntekijää ja vuoden loppuun mennessä 70. Kasvamme lähitulevaisuudessa yhteensä noin 100 työntekijällä, ennakoi tehtaanjohtaja <strong>Petri Koskinen</strong> tiedotteessa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div>
 <p><strong class="diks-storyline__impact">Yhdysvaltalainen</strong> pörssiyhtiö Eaton on maailman suurimpia kolmivaiheisten varavoimajärjestelmien (UPS) valmistajia.</p> <p>Yhtiön tehdas valmistui Kehä III:n varrelle Tuupakkaan loppusyksystä 2023. Yritys siirsi toimintonsa Espoosta Vantaalle entistä suurempiin tiloihin.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Tehtaassa kehitetään ja valmistetaan varavoimajärjestelmiä (UPS), jotka suojaavat elektronisia laitteita yleisimmiltä virtaongelmilta, kuten sähkökatkoksilta ja sähköverkon häiriöiltä.</p> <p>Varavoimajärjestelmiä tarvitaan datakeskuksissa, liike- ja teollisuusrakennuksissa sekä terveydenhuollon ja meriteollisuuden kohteissa.</p> <p>Eatonin tuotantolaitos työllistää tällä hetkellä yli 300 työntekijää. Petri Koskisen mukaan lisätyövoimalle tulee edelleen tarvetta lähivuosina yhtiön liiketoiminnan kasvaessa.</p>
</div>

</div>
</div>
</article>