<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Vantaalla suunnitellaan rakennusta, jossa saa koulutusta englanniksi päiväkodista lukioon asti</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Vantaan kaupunki haluaa lisätä englanninkielistä opetusta. Päivi Tuovinen" data-thumbnail="https://i.media.fi/incoming/w25jr1/2447550.jpg/alternates/SQUARE_240/2447550.jpg" href="https://i.media.fi/incoming/w25jr1/2447550.jpg/alternates/FREE_1440/2447550.jpg">
<img alt="Seinä, jossa on kello ja opetustekstejä suomeksi ja englanniksi." class="diks-figure__image" decoding="sync" loading="lazy" src="https://i.media.fi/incoming/w25jr1/2447550.jpg/alternates/FREE_960/2447550.jpg"/>
</a>
<figcaption class="diks-figure__caption">Vantaan kaupunki haluaa lisätä englanninkielistä opetusta. <span class="diks-figure__caption-info">Päivi Tuovinen</span></figcaption></figure></div></div>
<div class="diks-article__content"><p class="diks-article__lead">Vantaalla halutaan laajentaa kansainvälistä IB-ohjelmaa.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-09-23T13:15:00+03:00">23.9.2024 13:15</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Vantaan kaupunki suunnittelee, että se laajentaa kansainvälistä IB-koulutusta päiväkoti- ja kouluikäisille. Tällä hetkellä Vantaalla on IB-linja vain Tikkurilan lukiossa.</p> <p>IB eli International Baccalaureate suoritetaan englannin kielellä. IB-ohjelma toimii noin 160 maassa. Vantaan kaupungin mukaan IB-ohjelma tarjoaa perheille mahdollisuuden kansainväliseen koulutukseen Vantaalla. Kaupunki uskoo, että se houkuttelee uusia asukkaita Vantaalle. Tällä hetkellä Vantaalla on enemmän kiinnostuneita kuin paikkoja tähän kansainväliseen koulutukseen.</p> <p>Vantaan kaupunki on jo aiemmin päättänyt, että Aviapoliksen Muurassa voisi opiskella englannin kielellä päiväkodista toiselle asteelle.</p> <p>Jos suunnitelmat toteutuvat, IB-ohjelman toiminta käynnistyisi Aviapoliksen alueella syksyllä 2027. Syksyllä 2030 se siirtyisi Tikkurilaan. Kaupunki suunnittelee, että se rakentaa Tikkurilaan uuden IB-talon. Se palvelisi ensisijaisesti vantaalaisia, mutta noin puolet lapsista ja nuorista tulisi muualta.</p> <p>IB-ohjelmaan on suunniteltu paikka 126 päiväkoti-ikäiselle ja 450 peruskoululaiselle. Peruskoululaiset ovat 1.–9.-luokkalaisia. IB-opetuksen kustannus päiväkoti-ikäisille ja peruskoululaisille olisi noin 340 000 euroa vuodessa.</p> <p>Vantaan kasvatuksen ja oppimisen lautakunta on päättänyt käynnistää valmistelun, jonka tavoitteena on perustaa päiväkoti ja koulu, jossa on IB-koulutus.</p> <p></p>
</div>

</div>
</div>
</article>