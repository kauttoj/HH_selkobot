<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline"><span class="diks-ui-accent">Heka | </span>Vuokrat nousevat ensi vuonna jopa 9,5 prosenttia – Katso lista alueista, joilla korotukset ovat suurimmat</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Hekan vuokrat nousevat ensi vuonna 0,5– 9,5 prosenttia. Peruskorjaukskohteissa korotukset ovat vieläkin suuremmat. Sanna Jompero-Lahokoski" data-thumbnail="https://i.media.fi/incoming/tiauc8/9348480.jpg/alternates/SQUARE_240/9348480.jpg" href="https://i.media.fi/incoming/tiauc8/9348480.jpg/alternates/FREE_1440/9348480.jpg">
<img alt="Kukkalaatikko ja tervetuloa-kyltti talon seinässä." class="diks-figure__image" decoding="sync" loading="lazy" src="https://i.media.fi/incoming/tiauc8/9348480.jpg/alternates/FREE_960/9348480.jpg"/>
</a>
<figcaption class="diks-figure__caption">Hekan vuokrat nousevat ensi vuonna 0,5– 9,5 prosenttia. Peruskorjaukskohteissa korotukset ovat vieläkin suuremmat. <span class="diks-figure__caption-info">Sanna Jompero-Lahokoski</span></figcaption></figure></div></div>
<div class="diks-article__content"><p class="diks-article__lead">Hekan hallitus vahvisti keskiviikkona ensi vuoden vuokrat. Asukkaat saavat tiedon asiasta kirjeellä lokakuun loppuun mennessä.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-10-10T08:11:19+03:00">10.10.2024 8:11</time>

									| Päivitetty <time class="diks-date__updated" datetime="2024-10-10T09:11:30+03:00">10.10.2024 9:11</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsingin kaupungin asuntojen (Heka) hallitus vahvisti ensi vuoden vuokrat kokouksessaan keskiviikkona 9. päivä lokakuuta.</p> <p>Alhaisimmillaan korotukset ovat puoli prosenttia ja korkeimmillaan ne ovat 9,5 prosenttia. Enemmistö korotuksista on kahden ja kuuden prosentin välillä.</p> <p>Korotukset vaihtelevat huomattavasti riippuen siitä, missä päin Helsinkiä asunto sijaitsee.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div>
 <p><strong class="diks-storyline__impact">Suurimmat</strong> korotukset ensi vuoden alussa ovat Haagassa. Teuvo Pakkalan tie 1:ssä sijaitsevassa kohteessa vuokrat nousevat eniten, eli 9,5 prosenttia.</p> <p>Herttoniemen Siilitie 5:ssä korotus on 8,8 prosenttia. Vartiokylässä Ilotulitustie 9:ssä vuokraa maksetaan 8,5 prosenttia enemmän kuin tänä vuonna. Pihlajamäessä Liusketie 1:ssä korotusprosentti on puolestaan 8,2 ja Rusthollarintie 8:ssa sijaitsevassa osoitteessa Vartioharjussa 8,1 prosenttia.</p> <p>Pasilan Puistotiellä korotus on 6,1 prosenttia.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p><strong class="diks-storyline__impact">Hekan</strong> keskivuokrat kohteittain löytyvät <a href="https://www.hekaoy.fi/2024/10/09/hekan-keskivuokra-on-ensi-vuonnakin-35-prosenttia-helsingin-markkinavuokria-edullisempi/">tästä linkistä</a>.</p> <p>Taulukossa olevat vuokrat ovat kohteiden keskimääräisiä neliövuokria. Tieto asuntokohtaisista vuokrista lähetetään asukkaille kirjeellä lokakuun loppuun mennessä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Hekan vuokrankorotukset ovat ensi vuoden alusta alkaen keskimäärin 5,2 prosenttia.</p> <p>Keskivuokra tavallisissa asunnoissa on 14,48 euroa neliömetriltä. Kuluvana vuonna keskivuokra on ollut 13,76 euroa.</p> <p><strong class="diks-storyline__impact">Vähiten</strong> vuokrat nousevat Malmilla. Markkinatie 10:ssä korotus on 0,5 prosenttia.</p> <p>Toiseksi pienin korotus vuokriin on Tapanilassa. Smoltinkaari 6:ssa vuokrat nousevat 0,8 prosenttia.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div>
 <p><strong class="diks-storyline__impact">Heka</strong> perustelee vuokrankorotuksia korkeilla koroilla, asuntojen lisääntyneellä tyhjäkäynnillä, yleisellä kustannusten nousulla sekä arvonlisäverokannan nousulla 24 prosentista 25,5 prosenttiin.</p> <p>Edellisen kerran Heka nosti vuokriaan alkuvuonna.</p> <p><strong class="diks-storyline__impact">Hekan</strong> keskiviikkona julkaisema lista vuokrankorotuksista on osa totuutta.</p> <p>Peruskorjauksesta valmistuvissa kohteissa vuokrat nousevat merkittävästi enemmän, sillä Heka katsoo, että peruskorjatut asunnot ovat uutta vastaavat.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>Korkeimmat vuokrat uusimmissa kohteissa ovat esimerkiksi Kalasatamassa ja Jätkäsaaressa.</p> <p>Hekalla on yli 53 000 asuntoa. Asukkaita on reilut 90 000.</p> <p></p>


</div>

</div>
</div>
</article>