<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Uusi kierrätystapahtuma Vantaalla – helpotetaan perheiden harrastusmahdollisuuksia</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Keräykseen voi tuoda hyväkuntoisia urheilu- ja harrastusvälineitä. Kuvituskuva. Arkisto/Annukka Miettinen" data-thumbnail="https://i.media.fi/incoming/wlasck/9506524.jpg/alternates/SQUARE_240/9506524.jpg" href="https://i.media.fi/incoming/wlasck/9506524.jpg/alternates/FREE_1440/9506524.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/wlasck/9506524.jpg/alternates/FREE_960/9506524.jpg"/>
</a>
<figcaption class="diks-figure__caption">Keräykseen voi tuoda hyväkuntoisia urheilu- ja harrastusvälineitä. Kuvituskuva. <span class="diks-figure__caption-info">Arkisto/Annukka Miettinen</span></figcaption></figure></div></div>
<div class="diks-article__content"><p class="diks-article__lead">Vantaan Pelastakaa Lapset ry toteuttaa Vantaan Järjestörinki ry:n kanssa liikuntavälineiden keräyksen Simonkylän asukastila Leinikissä.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-08-02T20:05:21+03:00">2.8.2024 20:05</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Keräyksen tarkoituksena on edistää urheilu- ja harrastusvälineiden kierrätystä ja helpottaa perheiden harrastusmahdollisuuksia.</p> <p>Kyse on lasten ja nuorten harrastus- ja urheilutarvikkeiden kierrätysviikon kampanjasta. Asukastilaan voi tuoda harrastusvälineitä 19.–23. elokuuta kello 9–18.</p> <p>Kampanja huipentuu ilmaiseen kierrätysviikon puistojuhlaan Leinikin piha-alueella lauantaina 24. elokuuta kello 10–15. Osoite on Leinikkitie 22 D.</p> <p>Silloin perheet voivat hakea tarvitsemiaan urheilu- ja harrastetarvikkeita ilmaiseksi niin kauan kuin varusteita riittää.</p> <p>Puistojuhlassa on myös pientä piknik-syötävää ja ohjelmaa, kuten pihapelejä ja -leikkejä.</p> <p>Vantaan Pelastakaa Lapset ry on aiemmin tukenut vantaalaisten lasten ja nuorten harrastustoimintaa muun muassa seuramaksujen avulla.</p> <p></p>
</div>

</div>
</div>
</article>