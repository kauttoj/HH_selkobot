<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">HU:n vertailu paljasti poskettoman yksityiskohdan – Irtokarkkien kilohinnoissa Helsingissä jopa 13,5 euron ero</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Roobertin Herkussa on irtokarkkeja kahdessa eri huoneessa. Sara Akinci" data-thumbnail="https://i.media.fi/incoming/tvw7lc/10405585.jpg/alternates/SQUARE_240/10405585.jpg" href="https://i.media.fi/incoming/tvw7lc/10405585.jpg/alternates/FREE_1440/10405585.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/tvw7lc/10405585.jpg/alternates/FREE_960/10405585.jpg"/>
</a>
<figcaption class="diks-figure__caption">Roobertin Herkussa on irtokarkkeja kahdessa eri huoneessa. <span class="diks-figure__caption-info">Sara Akinci</span></figcaption></figure></div></div>
<div class="diks-article__content"><p class="diks-article__lead">Hintavertailun halvimmat irtokarkit löytyvät keskeltä ydinkeskustaa.</p><div class="diks-byline">
<div class="diks-byline__text-wrapper"><p class="diks-byline__author">Sara Akinci</p> <div class="diks-date">
<time class="diks-date__published" datetime="2024-10-03T07:15:00+03:00">3.10.2024 7:15</time>

									| Päivitetty <time class="diks-date__updated" datetime="2024-10-03T15:13:11+03:00">3.10.2024 15:13</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Äkkiseltään voisi ajatella irtokarkkien kilohinnan olevan kaikkialla suunnilleen saman verran. Muutama euro suuntaan tai toiseen, eikö vain?</p> <p>Näin ei kuitenkaan ole. <em>Helsingin Uutiset</em> vertaili irtokarkkien kilohintoja helsinkiläisissä myymälöissä syyskuun lopussa.</p> <p>Yllätykseksi ero kalleimman ja halvimman kilohinnan välillä on niinkin paljon kuin 13,51 euroa kilolta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Roobertin Herkku on sijainnut nykyisellä paikallaan Viiskulmassa noin 10 vuotta. <span class="diks-figure__caption-info">Sara Akinci</span></figcaption></figure>
</div>
 <p><strong class="diks-storyline__impact">Ylivoimaisesti</strong> kalleimmat irtokarkit löytyvät karkkikauppa Roobertin Herkusta. Siellä irtokarkkien kilohinta on 22 euroa kilolta. Roobertin Herkku sijaitsee Viiskulmassa Punavuoressa.</p> <p>Vuosikymmeniä toiminnassa ollut perheyritys maahantuo erikoisempia karkkeja ulkomailta. Valikoimassa on myös ihan tavallisia irtokarkkeja.</p> <p>Myymälä erottuu massasta visuaalisuudellaan: irtokarkit ovat pöydillä lieriön mallisissa astioissa. Seinustoille on koottu erilaisia makeistuotteita, joita ei löydy tavallisista kaupoista.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Irtokarkit löytyvät pöytien päältä Roobertin Herkussa. <span class="diks-figure__caption-info">Sara Akinci</span></figcaption></figure>
</div>
 <p><strong class="diks-storyline__impact">Vertailun</strong> toisessa ääripäässä on Tokmanni Citycenter, jossa irtokarkkien kilohinta on 8,49 euroa kilolta. Hinta on listauksen halvin, vaikka myymälän sijainti on kaupungissa hyvin keskeinen.</p> <p>Lähellä tuota kilohintaa ovat Prisma Tripla ja Lidl Sörnäinen, joiden irtokarkkien kilohinta on 8,95 euroa kilolta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>S-ryhmän kaupat Food Market Herkku ja S-market Bulevardi myyvät irtokarkkeja samaan kilohintaan 9,49 euroa kilolta. Asematunnelin Karkkitorilla irtokarkkien kilohinta on 11,90 euroa kilolta.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Prismassa on hintavertailun toiseksi halvimmat irtokarkit. Arkistokuva Herttoniemen Prismasta. <span class="diks-figure__caption-info">Jussi Vehkasalo</span></figcaption></figure>
</div>
<div class="diks-embed-wrapper voice-no-read rs_skip"><div class="diks-embed diks-embed--free">
<div class="infogram-embed" data-id="51b25c46-551b-4f55-9b87-30c59e1bbe81" data-title="Irtokarkkien hintavertailu" data-type="interactive"></div></div>
</div>
 <p><strong class="diks-storyline__impact">K-ryhmällä</strong> on laajasti myynnissä niin sanottu premium-irtokarkkivalikoima. Monista K-ryhmän kaupoista puuttuu tavallinen edullisempi irtokarkkivalikoima kokonaan.</p> <p>Premium-irtokarkkivalikoimaan kuuluu esimerkiksi Fazerin kääreellisiä suklaakonvehteja.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Irtokarkkien lisäksi Roobertin Herkussa on laaja valikoima muita makeisia. <span class="diks-figure__caption-info">Sara Akinci</span></figcaption></figure>
</div> <p>HU:n hintavertailussa ovat mukana K-Supermarket Kamppi ja K-Citymarket Easton. Molemmissa myymälöissä on tarjolla vain premium-irtokarkkivalikoima. K-Supermarket Kampissa premium-irtokarkkien kilohinta on 12,95 euroa kilolta ja K-Citymarket Eastonissa 11,95 euroa kilolta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Tokmannilla on hintavertailun halvimmat irtokarkit. Arkistokuva. <span class="diks-figure__caption-info">Jussi Vehkasalo</span></figcaption></figure>
</div> <p><strong class="diks-storyline__impact">Listan</strong> toiseksi kalleimmat irtokarkit ovat Triplan Candytownissa. Siellä irtokarkkien kilohinta on 15,90 euroa kilolta. Candytown poikkeaa selvästi listan muista myymälöistä, sillä sen hinta on huomattavasti muita myymälöitä korkeampi. Silti matkaa listan kalleimpaan kilohintaan on melkoisesti.</p> <p>Hintatiedot kerättiin syyskuun lopussa kustakin myymälästä puhelimitse tai sähköpostilla.</p>
 <p></p>
</div>

</div>
</div>
</article>