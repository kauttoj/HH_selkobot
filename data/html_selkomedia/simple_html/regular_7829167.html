<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Poliisi tarkasti takseja Vantaalla – yli puolessa puutteita</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Valvonnan kohteina olivat Helsinki-Vantaalla ja Tikkurilassa olleet taksit. Kuvituskuva. Marika Lumme" data-thumbnail="https://i.media.fi/incoming/y5e12i/8186584.jpg/alternates/SQUARE_240/8186584.jpg" href="https://i.media.fi/incoming/y5e12i/8186584.jpg/alternates/FREE_1440/8186584.jpg">
<img alt="Takseja jonossa." class="diks-figure__image" decoding="sync" loading="lazy" src="https://i.media.fi/incoming/y5e12i/8186584.jpg/alternates/FREE_960/8186584.jpg"/>
</a>
<figcaption class="diks-figure__caption">Valvonnan kohteina olivat Helsinki-Vantaalla ja Tikkurilassa olleet taksit. Kuvituskuva. <span class="diks-figure__caption-info">Marika Lumme</span></figcaption></figure></div></div>
<div class="diks-article__content"><p class="diks-article__lead">Viranomaisten valvontaiskun kohteena oli 45 taksia Helsinki-Vantaalla ja Tikkurilassa. Jopa 27:ssä oli huomautettavaa.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-09-10T08:27:23+03:00">10.9.2024 8:27</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsinki-Vantaan lentoasemalla ja Tikkurilassa järjestetyssä viranomaisten yhteisvalvonnassa tarkastettiin 4. syyskuuta 45 taksia, joista 27:ssä löytyi huomautettavaa.</p> <p>Yleisin puute oli se, ettei taksissa ollut esillä kuljettajan nimitietoa eikä luvanhaltijan nimeä ja yhteystietoja.</p> <p>Poliisi määräsi valvontaiskun aikana kaikkiaan 20 seuraamusta. Liikennevirhemaksuja annettiin 15 pääosin luvanhaltijan ja kuljettajan tietojen puuttumisesta ja siitä, ettei taksiliikennelupa ollut mukana autossa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Viisi taksia sai sakot muun muassa kuljettajien ajopäiväkirjan puuttumisen vuoksi.</p> <p><strong class="diks-storyline__impact">Yhdeksässätoista</strong> tapauksessa kuljettajan nimi ei ollut matkustajan nähtävillä ja yhdessätoista taksissa matkustaja ei voinut nähdä luvanhaltijan nimeä ja yhteystietoja. Yhdentoista taksinkuljettajan ajopäiväkirja puuttui tai se oli täytetty puutteellisesti.</p> <p>Taksiliikennelupa tai sen jäljennös taas puuttui kahdeksasta taksista.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Tarkastuksessa paljastui myös yksi tapaus, jossa kuljettajan ajolupa ei ollut voimassa, ja yksi tapaus, jossa taksiliikennelupa ei ollut voimassa.</p> <p><strong class="diks-storyline__impact">Myönteinen havainto</strong> oli se, että taksit olivat hyväkuntoisia ja taksinkuljettajan ajolupa löytyi yhtä lukuun ottamatta kaikilta tarkastetuilta kuljettajilta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Viranomaisten mukaan pieniä puutteita havaittiin silti liikaa.</p> <p>Yhteisvalvonnan järjestivät Itä-Uudenmaan poliisi, Liikenne- ja viestintävirasto Traficom, Verohallinto ja Etelä-Suomen aluehallintovirasto.</p> <p>Traficom tarkasti osaltaan, että lupa-asiat olivat kunnossa. Taksiliikenneluvan haltijan on huolehdittava siitä, että matkustajan nähtävillä on asianmukaiset hintatiedot, luvanhaltijan nimi- ja yhteystiedot sekä kuljettajan nimi.</p> <p>Verohallinnon harmaan talouden torjuntaan erikoistuneet verotarkastajat keräsivät tietoja taksiyrityksiltä ja kuljettajilta. Haastatteluilla pyrittiin selvittämään muun muassa palkanmaksuun, maksuliikenteeseen ja kalustoon liittyviä asioita.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Työsuojeluviranomainen (ESAVI) valvoi työaikaa, palkkausta, vuosilomia, työterveyshuollon järjestämistä ja sitä, miten työntekijöitä on ohjeistettu väkivallan uhan varalle.</p> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>