<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Korkeasaaren sisäänkäynti siirtyy</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Korkeasaaren eläintarhaan pääsee pian ratikalla. Mari Lehmonen/Korkeasaari " data-thumbnail="https://i.media.fi/incoming/vjmciw/8940683.jpg/alternates/SQUARE_240/8940683.jpg" href="https://i.media.fi/incoming/vjmciw/8940683.jpg/alternates/FREE_1440/8940683.jpg">
<img alt="Kaksi tiikeriä kävelee eläintarhan häkkejä yhdistävällä ylikulkusillalla." class="diks-figure__image" decoding="sync" loading="lazy" src="https://i.media.fi/incoming/vjmciw/8940683.jpg/alternates/FREE_960/8940683.jpg"/>
</a>
<figcaption class="diks-figure__caption">Korkeasaaren eläintarhaan pääsee pian ratikalla. <span class="diks-figure__caption-info">Mari Lehmonen/Korkeasaari </span></figcaption></figure></div></div>
<div class="diks-article__content"><p class="diks-article__lead">Korkeasaaren eläintarhan saavutettavuus paranee tulevina vuosina. Eläintarha saa uuden sisäänkäynnin ja oman ratikkapysäkin.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-10-29T14:35:00+02:00">29.10.2024 14:35</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Korkeasaaren eläintarhan sisäänkäynti siirtyy uuden pikaraitiotien rakentamisen vuoksi. Vuonna 2027 Korkeasaareen pääsee suoraan pikaraitiovaunulla. Eläintarha saa oman ratikkapysäkin.</p> <p>Kruunusillat on silta, jota pitkin pikaratikka kulkee. Kruunusiltojen rakentamisen vuoksi Korkeasaaren pääsisäänkäynti siirtyy Mustikkamaalta Korkeasaaren puolelle. Uusi sisäänkäynti tulee Korkeasaaren pohjoisrannalle.</p> <p>Korkeasaari saa ratikkapysäkin lisäksi uuden lipunmyyntirakennuksen. Rakennustyöt ovat jo alkaneet. Rakennus valmistuu vuoden 2025 lopussa.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Korkeasaaren toimitusjohtaja Sanna Hellström ja markkinointijohtaja Susanna Silvonen muurasivat aikakapselin uuden sisäänkäynnin peruskiveen. <span class="diks-figure__caption-info">Annika Sorjonen/ Korkeasaaren eläintarha</span></figcaption></figure>
</div> <p>Uuteen lipunmyyntirakennukseen tulee myös kahvila ja terassi sekä isompi eläintarhan myymälä.</p> <h2 class="diks-sub-headline">Peruskiveen laitettiin aikakapseli</h2>
<p>Uuden lipunmyyntirakennuksen peruskivi muurattiin keskiviikkona 23. lokakuuta. Peruskiveen laitettiin aikakapseli. Sen sisällä on muun muassa Korkeasaaren kartta, kuvia ja lista eläintarhan eläimistä muurauspäivänä.</p> <p>– Korkeasaari on yksi Helsingin tunnetuimmista vierailukohteista. Uusi sisäänkäynti Kruunusiltojen kautta yhdistää saaremme entistä paremmin osaksi kaupunkia. Rakennuksesta tulee Korkeasaaren julkisivu uuden ratikkalinjan käyttäjille, Korkeasaaren toimitusjohtaja <strong>Sanna Hellström</strong> sanoo tiedotteessa.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Aikakapselissa on esimerkiksi eläintarhan kartta. <span class="diks-figure__caption-info">Annika Sorjonen/ Korkeasaaren eläintarha</span></figcaption></figure>
</div> <p>Rakennuksen on suunnitellut AFKS Arkkitehdit Frondelius+Keppo+Salmenperä. Pääurakoitsija on Arkta Rakennuskultti.</p> <h2 class="diks-sub-headline">Kymmenen kilometriä siltaa</h2>
<p>Kruunusillat on kymmenen kilometriä pitkä silta. Se rakennetaan Laajasalon ja Helsingin kantakaupungin välille. Sillalla voivat liikkua raitiovaunut, kävelijät ja pyöräilijät.</p> <p>Reitille kuuluu kolme uutta siltaa. Sillat johtavat keskustasta Hakaniemenrannan kautta Korkeasaareen. Sieltä reitti jatkuu Kruunuvuorenrantaan Laajasaloon.</p> <p></p>
</div>

</div>
</div>
</article>