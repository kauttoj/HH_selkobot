<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Helsingin kaupungin asuntojen vuokrat nousevat ensi vuonna</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Hekan vuokrat nousevat ensi vuonna 0,5– 9,5 prosenttia. Peruskorjatuissa asunnoissa vuokrat nousevat tätäkin enemmän. Sanna Jompero-Lahokoski" data-thumbnail="https://i.media.fi/incoming/tiauc8/9348480.jpg/alternates/SQUARE_240/9348480.jpg" href="https://i.media.fi/incoming/tiauc8/9348480.jpg/alternates/FREE_1440/9348480.jpg">
<img alt="Kukkalaatikko ja tervetuloa-kyltti talon seinässä." class="diks-figure__image" decoding="sync" loading="lazy" src="https://i.media.fi/incoming/tiauc8/9348480.jpg/alternates/FREE_960/9348480.jpg"/>
</a>
<figcaption class="diks-figure__caption">Hekan vuokrat nousevat ensi vuonna 0,5– 9,5 prosenttia. Peruskorjatuissa asunnoissa vuokrat nousevat tätäkin enemmän. <span class="diks-figure__caption-info">Sanna Jompero-Lahokoski</span></figcaption></figure></div></div>
<div class="diks-article__content"><p class="diks-article__lead">Hekan hallitus vahvisti ensi vuoden vuokrat. Asukkaat saavat tiedon asiasta lokakuussa.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-10-13T07:20:00+03:00">13.10.2024 7:20</time>

									| Päivitetty <time class="diks-date__updated" datetime="2024-10-17T09:56:53+03:00">17.10.2024 9:56</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsingin kaupungin asuntojen eli Hekan hallitus on vahvistanut ensi vuoden vuokrat.</p> <p>Vuokran korotus on pienimmillään 0,5 prosenttia ja suurimmillaan 9,5 prosenttia. Useimmat korotukset ovat 2–6 prosenttia.</p> <p>Korotus riippuu siitä, missä päin Helsinkiä asunto on.</p> <p>Vuokrat nousevat eniten Haagassa. Esimerkiksi Teuvo Pakkalan tie 1:ssä vuokrat nousevat 9,5 prosenttia. Herttoniemen Siilitie 5:ssä korotus on 8,8 prosenttia. Vartiokylän Ilotulitustie 9:ssä vuokrat nousevat 8,5 prosenttia. Pihlajamäen Liusketie 1:ssä vuokrat nousevat 8,2 prosenttia ja Vartioharjun Rusthollarintie 8:ssa 8,1 prosenttia.</p> <p>Pasilan Puistotiellä vuokrat nousevat 6,1 prosenttia.</p> <h2 class="diks-sub-headline">Monia syitä vuokran korotuksiin</h2>
<p>Vuokran korotus on keskimäärin 5,2 prosenttia.</p> <p>Tavallisen asunnon vuokra on keskimäärin 14,48 euroa neliömetriltä. Tänä vuonna se on ollut 13,76 euroa.</p> <p>Vuokrat nousevat vähiten Malmilla. Markkinatie 10:ssä vuokrat nousevat 0,5 prosenttia.</p> <p>Toiseksi pienin korotus vuokriin on Tapanilassa. Smoltinkaari 6:ssa vuokrat nousevat 0,8 prosenttia.</p> <p>Heka sanoo, että vuokran korotus johtuu monista syistä. Esimerkiksi korkeat korot, tyhjät asunnot, kustannusten ja arvonlisäveron nousu vaikuttavat siihen.</p> <p>Heka nosti vuokria viimeksi vuoden alussa.</p> <p>Peruskorjauksesta valmistuvissa asunnoissa vuokrat nousevat merkittävästi enemmän. Hekan mielestä peruskorjatut asunnot vastaavat uusia asuntoja.</p> <p>Korkeimmat vuokrat uusimmissa asunnoissa ovat esimerkiksi Kalasatamassa ja Jätkäsaaressa.</p> <p>Hekalla on yli 53 000 asuntoa. Niissä asuu yli 90 000 ihmistä.</p> <p></p>
</div>

</div>
</div>
</article>