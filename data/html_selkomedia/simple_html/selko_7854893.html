<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Helsinkiläinen asuinalue valittiin Pohjoismaiden parhaaksi</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Alppikylä tunnetaan värikkäistä taloista. Johanna Erjonsalo" data-thumbnail="https://i.media.fi/incoming/iutwhq/2014368.jpg/alternates/SQUARE_240/2014368.jpg" href="https://i.media.fi/incoming/iutwhq/2014368.jpg/alternates/FREE_1440/2014368.jpg">
<img alt="Värikkäitä kaupunkipientaloja." class="diks-figure__image" decoding="sync" loading="lazy" src="https://i.media.fi/incoming/iutwhq/2014368.jpg/alternates/FREE_960/2014368.jpg"/>
</a>
<figcaption class="diks-figure__caption">Alppikylä tunnetaan värikkäistä taloista. <span class="diks-figure__caption-info">Johanna Erjonsalo</span></figcaption></figure></div></div>
<div class="diks-article__content"><p class="diks-article__lead">Suomesta kilpailuun osallistui seitsemän ehdokasta.</p><div class="diks-byline">
<div class="diks-byline__text-wrapper"><p class="diks-byline__author">Sara Akinci</p> <div class="diks-date">
<time class="diks-date__published" datetime="2024-09-24T08:10:00+03:00">24.9.2024 8:10</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Pohjois-Helsingin Alppikylä on valittu Pohjoismaiden parhaaksi asuinalueeksi. Kilpailussa palkittiin Setlementtiasuntojen yhteisöllinen talo.</p> <p>Alppikylä tunnetaan värikkäistä taloistaan. Se sijaitsee Tattarisuon itäpuolella lähellä Malmin lentokenttää.</p> <p>Kilpailuun osallistuttiin minuutin pituisella videolla. Alppikylän asukkaat kertovat videolla hyvästä naapurihengestään.</p> <p>– Parasta ovat naapurit, videolla kerrotaan.</p> <p><a href="https://www.youtube.com/watch?v=ZfSTehjAC5k">Voit katsoa videon tästä. </a></p> <p>Yhteisöllisyys näkyy siinä, että asukkaat tekevät yhdessä esimerkiksi pihatöitä ja hoitavat viljelylaatikoita. Asukkaat jakavat myös ylijäänyttä ruokaa alueen asukkaille.</p> <p>Kilpailuun ilmoittautui yhteensä 19 ehdokasta. Niistä seitsemän oli Suomesta.</p> <p>Setlementtiasunnot valitsi Alppikylän kilpailuehdokkaaksi, koska alue on luonnonläheinen, sen talot ovat erityisiä ja alue on tunnettu yhteisöllisyydestään.</p> <p>Kilpailun järjesti NBO Housing Nordic.</p> <p></p>
</div>

</div>
</div>
</article>