<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Poliisi: Kuusijärvellä loukkaantuivat vakavasti 4- ja 7-vuotiaat sisarukset</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Poliisi on jatkanut turmaan johtaneiden syiden tutkintaa muun muassa Kuusijärvellä olleiden ihmisten kuulemisilla. Kuvituskuva. Arkistokuva" data-thumbnail="https://i.media.fi/incoming/ar0g5f/2103430.jpg/alternates/SQUARE_240/2103430.jpg" href="https://i.media.fi/incoming/ar0g5f/2103430.jpg/alternates/FREE_1440/2103430.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/ar0g5f/2103430.jpg/alternates/FREE_960/2103430.jpg"/>
</a>
<figcaption class="diks-figure__caption">Poliisi on jatkanut turmaan johtaneiden syiden tutkintaa muun muassa Kuusijärvellä olleiden ihmisten kuulemisilla. Kuvituskuva. <span class="diks-figure__caption-info">Arkistokuva</span></figcaption></figure></div></div>
<div class="diks-article__content"><p class="diks-article__lead">Poliisin mukaan lapset ovat yhä sairaalahoidossa, ja heidän tilansa on vakava.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-07-28T15:35:00+03:00">28.7.2024 15:35</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Kuusijärvellä perjantaina tapahtuneessa <a href="https://www.vantaansanomat.fi/paikalliset/7312754">hukkumisonnettomuudessa</a> loukkaantuivat vakavasti samaan perheeseen kuuluvat 4-vuotias tyttö ja 7-vuotias poika. Lapset ovat yhä sairaalahoidossa ja heidän tilansa on vakava, tiedottaa Itä-Uudenmaan poliisi.</p> <p>Hätäkeskus sai perjantaina iltakuudelta ilmoituksen, jonka mukaan kaksi saman perheen alle 10-vuotiasta lasta oli kadonnut Kuusijärvellä. Kun poliisi, pelastuslaitos ja ensihoito saapuivat paikalle, 4- ja 7-vuotiaat lapset oli löydetty vedestä elottomina ja uimavalvojat elvyttivät heitä.</p> <p><strong class="diks-storyline__impact">Poliisin selvityksen</strong> mukaan 4- ja 7-vuotiaat sisarukset olivat olleet uimarannan niin kutsutussa kahluualtaassa yhdessä 2-vuotiaan sisaruksensa ja isänsä kanssa. Alustavien tietojen mukaan sisarukset olivat uimataidottomia, eikä heillä ollut tapahtuma-aikaan kellukkeita tai vastaavia uimavälineitä käytössään.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p><strong class="diks-storyline__impact">Vanhempi sisaruskaksikko</strong> oli isän huomaamatta poistunut kahluualtaasta vieressä sijaitsevalle laiturille ja hypännyt tästä veteen niin kutsutulle syvälle puolelle. Sieltä heidät myöhemmin löydettiin hukkuneina</p> <p>Poliisin mukaan 2-vuotiaan lapsen kanssa tapahtuma-aikaan ollut isä oli ensin itse yrittänyt löytää kahluualtaasta poistuneen sisaruskaksikon.</p> <p>Kun isä ei ollut löytänyt kaksikkoa, hän oli ilmoittanut lapset kadonneiksi uimavalvojille, jotka olivat heti tehneet hätäkeskukseen ilmoituksen lapsista ja ryhtyneet etsimään heitä. Paikan päällä oli myös kuuluttamalla pyydetty lapsia ilmoittautumaan.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p><strong class="diks-storyline__impact">Uimavalvojat löysivät</strong> lapset veden alta noin 4 minuutissa saatuaan tiedon katoamisesta.</p> <p>Lasten löydyttyä uimavalvojat olivat heti ryhtyneet elvytystoimiin sivullisten avulla. Paikalle saapuneet ambulanssit veivät lapset sairaalahoitoon.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>