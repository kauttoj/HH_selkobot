<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline"><span class="diks-ui-accent">Viertolan kouluampuminen | </span>Tekijän oli tarkoitus ampua enemmän kuin kolme ihmistä</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Vantaan Viertolan koululla ammuttiin kolmea oppilasta huhtikuun 2. päivä. Yksi lapsista kouli ja kaksi loukkaantui. Ampuja oli uhrien kanssa samalla luokalla." data-thumbnail="https://i.media.fi/incoming/c17hu3/9242141.jpg/alternates/SQUARE_240/9242141.jpg" href="https://i.media.fi/incoming/c17hu3/9242141.jpg/alternates/FREE_1440/9242141.jpg">
<img alt="Koulun pihalle on tuotu paljon hautakynttilöitä." class="diks-figure__image" decoding="sync" loading="lazy" src="https://i.media.fi/incoming/c17hu3/9242141.jpg/alternates/FREE_960/9242141.jpg"/>
</a>
<figcaption class="diks-figure__caption">Vantaan Viertolan koululla ammuttiin kolmea oppilasta huhtikuun 2. päivä. Yksi lapsista kouli ja kaksi loukkaantui. Ampuja oli uhrien kanssa samalla luokalla.</figcaption></figure></div></div>
<div class="diks-article__content"><p class="diks-article__lead">Tekijä suunnitteli ampumista 2–3 viikkoa. Hän oli katsonut kuukausien ajan kouluampumista käsitteleviä verkkosivustoja.</p><div class="diks-byline">
<div class="diks-byline__text-wrapper"><p class="diks-byline__author">Tiina Örn</p> <div class="diks-date">
<time class="diks-date__published" datetime="2024-05-09T08:35:00+03:00">9.5.2024 8:35</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="6754513" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>Vantaan Viertolan 12-vuotias kouluampuja käveli tiistaina 2. huhtikuuta kouluun wc-tilojen kautta. Hän nosti huivin kasvojensa suojaksi ja käveli luokkaan. Luokassa hän ilmoitti, että nyt loppui kiusaaminen. Sen jälkeen hän ampui käsiaseella kolmea oppilasta.</p> <p>Esitutkinnassa on selvinnyt, että hänen oli tarkoitus ampua useampaa kuin kolmea henkilöä.</p> <p>Tekijä on kertonut teon syyksi kiusaamisen. Kiusaaminen on ollut hänen mukaansa nimittelyä, syrjintää ja ryhmän ulkopuolelle jättämistä. Esitutkinnassa ei ole kuitenkaan tullut esille asioita, jotka vahvistaisivat kiusaamisen.</p> <p>– Ilmeisesti joskus aikaisemmin on ollut joitakin riitoja, jotka on selvitetty. Epäillyn oma kokemus kiusaamisesta ei välttämättä ole näkynyt ulospäin, kertoo rikoskomisario <strong>Marko Särkkä</strong> tiedotteessa.</p> <p>Hän on johtanut ampumatapauksen tutkintaa.</p> <h2 class="diks-sub-headline">Tekijä suunnitteli ampumista pitkään</h2>
<p>Ampuminen tapahtui Vantaalla Viertolan koulun Jokirannan toimipisteessä. Yksi kuudesluokkalainen lapsi kuoli ja kaksi haavoittui. 12-vuotias tekijä opiskeli samalla luokalla uhrien kanssa.</p> <p>Tapahtumat luokkahuoneessa kestivät 1–2 minuuttia. Poliisi kertoo, että opettajalla oli tärkeä rooli tapahtumissa. Hän sai tekijän poistumaan koulusta.</p> <p>Tekijä on kertonut suunnitelleensa tekoaan kahdesta kolmeen viikkoon. Hänen tietokoneeltaan ja kännykästään on löytynyt tietoa, joka tukee kertomusta.</p> <p>Tekijä on ollut jo kuukausien ajan kiinnostunut kouluampumisiin liittyvistä sivustoista. Sen lisäksi hän on ollut kiinnostunut aseista ja niiden toimintaan liittyvistä videoista.</p> <p>Tutkinnassa on myös saatu selville, miten tekijä sai aseen itselleen ja miten hän on osannut käyttää sitä.</p> <p>–  Olemme jo aiemmin kertoneet, että tekoväline kuuluu lähisukulaiselle. Tutkinnassa on selvinnyt, että epäilty on aiemmin ampunut aseella pari kertaa sukulaisen valvonnassa, Särkkä sanoo tiedotteessa.</p> <p>Kaikkia tutkinnassa selvinneitä tietoja ei voida kertoa julkisesti.</p> <p>– Tällaisia tietoja ovat esimerkiksi tekijän ja uhrien terveystiedot ja uhrien vammat, lastensuojeluun liittyvät asiat, perhetausta, yksityiselämään liittyvät asiat sekä mielentilaan liittyvät selvitykset.</p> <h2 class="diks-sub-headline">Tutkinta päättyy</h2>
<p>Itä-Uudenmaan poliisi on nyt saanut tehtyä kaikki tarvittavat kuulustelut ja tutkintatoimenpiteet.</p> <p>– Odotamme vielä muutamia eri viranomaisten ja yhteistyökumppaneiden lausuntoja, kertoo Särkkä tiedotteessa.</p> <p>Poliisilla ei ole asiasta enää muuta tiedotettavaa. Tapauksesta ei voida nostaa syytettä, koska tekijä on alle 15-vuotias.</p> </div>

</div>
</div>
</article>