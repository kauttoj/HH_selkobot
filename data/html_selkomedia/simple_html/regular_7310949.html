<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Vantaalaiskasvatti on Suomen ainoa olympiaedustaja suositussa lajissa – "Tavoite heräsi viime vuonna vähän yllättäen”</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Pariisin olympialaisiin osallistuva Anniina Ahtosalo on voittanut urallaan muun muassa EM-pronssia alle 23-vuotiaiden henkilökohtaisessa aika-ajossa. Mika Noronen" data-thumbnail="https://i.media.fi/incoming/f0smdi/9493224.jpg/alternates/SQUARE_240/9493224.jpg" href="https://i.media.fi/incoming/f0smdi/9493224.jpg/alternates/FREE_1440/9493224.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/f0smdi/9493224.jpg/alternates/FREE_960/9493224.jpg"/>
</a>
<figcaption class="diks-figure__caption">Pariisin olympialaisiin osallistuva Anniina Ahtosalo on voittanut urallaan muun muassa EM-pronssia alle 23-vuotiaiden henkilökohtaisessa aika-ajossa. <span class="diks-figure__caption-info">Mika Noronen</span></figcaption></figure></div></div>
<div class="diks-article__content"><p class="diks-article__lead">Korson Kaiun kasvatti Anniina Ahtosalo on irti ensi kerran jo lauantaina aika-ajossa.</p><div class="diks-byline">
<div class="diks-byline__text-wrapper"><p class="diks-byline__author">Miska Miettinen</p> <div class="diks-date">
<time class="diks-date__published" datetime="2024-07-26T13:13:00+03:00">26.7.2024 13:13</time>
</div>
</div></div>
<div class="diks-article__inner-content"><div class="diks-article__storyline">
<p>Korson Kaiun kasvatti <strong>Anniina Ahtosalo</strong> on Suomen ainoa maantiepyöräilijä tällä viikolla alkaneissa Pariisin kesäolympiakisoissa.</p> <p>Elokuussa 21 vuotta täyttävä lajinsa täysammattilainen vastaa puhelimeen Ranskassa mediatilaisuudessa.</p> <p>– Kiitos, hyvää kuuluu! Tässä on ollut viimeisiä valmisteluita ennen olympiastarttia. Olen treenannut aika samalla tavalla (kuin muulloinkin) ja olen pyrkinyt hakemaan omaa huippukuntoa, Ahtosalo luettelee pirteän kuuloisella äänellä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Kotona sain treenata pari viikkoa ja keskittyä valmistautumiseen, Ahtosalo jatkaa.</p> <p>Täysammattilaisen arkipäiviin kuuluu noin karkeasti kuvailtuna syömistä, pyöräilyä ja lepäämistä. Harjoituspäivän aikana Ahtosalo on pyörän selässä neljästä viiteen tuntia.</p> <p><strong class="diks-storyline__impact">Ahtosalo on</strong> virnistellyt jo aiemmin elämänsä olevan aika tylsää, vaikka vuodesta puolet menee Suomessa kotona Tuusulassa ja loput puolet Espanjassa sekä muualla ulkomailla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div>
<blockquote class="voice-no-read rs_skip diks-blockquote">
<p class="diks-blockquote__text">Odotan ikimuistoista kokemusta ja sitä, että pystyn suorittamaan omalla maksimitasolla.</p></blockquote> <p>Pian puhelu pätkii ilmeisesti taustamekkalan takia. Pariisissa riittää härdelliä, ja kisoihin osallistuu peräti 11 000 urheilijaa. Turvatoimien järeys on ollut suomalaisotsikoissa jo aiemmin.</p> <p>– Kyllä täällä aika kattavat turvatoimet on. Poliiseja on valtavasti, kisapaikoille ja olympiakylään on tarkat turvatarkastukset.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p><strong class="diks-storyline__impact">Ranska on</strong> tullut tutuksi siinä mielessä, että valmistautumiseen on kuulunut maantiepyöräilyn raa'an Ranskan ympäriajon katselua. Maailman arvostetuimpiin etappikisoihin kuuluva kisa poljettiin kesä–heinäkuussa.</p> <p>– Täällä on suhteellisen lämpimät kelit. Hellettä voi toki tulla, mutta tuskin siinä määrin, että se suorituksiin vaikuttaa. Maantiekisan reitti on haastava, ja aika-ajon tekninen, mutta suhteellisen helppo ja pitkä.</p> <p><strong class="diks-storyline__impact">Ahtosalo on </strong>irti ensimmäisen kerran jo lauantaina takaa-ajossa. Urakka jatkuu siitä viikon päästä maantiepyöräilyssä. Suomalainen ei ole ladannut kuulemma mitään älyttömiä odotuksia.</p> <p>– Odotan ikimuistoista kokemusta ja sitä, että pystyn suorittamaan omalla maksimitasolla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Ammattilaistasolla norjalaistalli Uno-X Mobilityä edustava Ahtosalo on voittanut urallaan muun muassa EM-pronssia alle 23-vuotiaiden henkilökohtaisessa aika-ajossa. Nuorten MM-kisoissa hän on ollut aika-ajon kymmenes.</p> <p>– Tavoite olympialaisista heräsi viime vuonna vähän yllättäen. Se tuli ihan vain sitä kautta, kun aloin huomaamaan, että olen menestynyt kisoissa paremmin ja paremmin.</p> <p><strong class="diks-storyline__impact">Suomen teillä</strong> näkyy kesäaikaan jatkuvasti maantiepyöräilijoitä. Ehkä sitä voi pitää jonkinlaisena ihmeenä, että Ahtosalo on lajinsa ainoa suomalainen Pariisissa.</p> <p>– On todella hienoa päästä edustamaan Suomea. Ehkä tämä vie lajia eteenpäin Suomessa! On meillä muutama hyvinkin kova naismaantiepyöräilijä jo olemassa. Toivottavasti niitä tulee jatkossa lisää, Ahtosalo sanoo.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>Vantaan kasvatti marinoitui olympiaurheilijaksi lähisukulaistensa kautta.</p> <p>– Seurasin veljeä ja faijaa Korson Kaiun maastopyöräilyyn. Sitä kautta päädyin maantiepyöräilyyn. Korson Kaiku oli ominakin aikoina hyvä junioriseura, jossa tuettiin kilpailua. Seura oli kyllä suuri tuki junnuvuosina, Ahtosalo kertoo.</p> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div> 
</div>

</div>
</div>
</article>