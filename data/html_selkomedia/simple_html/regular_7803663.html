<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Villit taksit häädetään Triplan edestä – Ville, 36, saa jäädä: "Surullista"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Taksi Helsingin kuljettaja Ville Kaituri uskoi saavansa asiakkaan nopeasti Pasilan aseman edestä keskiviikkoiltapäivänä 21. elokuuta. Aapo Siippainen" data-thumbnail="https://i.media.fi/incoming/vjk69o/9541235.jpg/alternates/SQUARE_240/9541235.jpg" href="https://i.media.fi/incoming/vjk69o/9541235.jpg/alternates/FREE_1440/9541235.jpg">
<img alt="Taksikuski seisoo autonsa vieressä ja nojaa auton oveen." class="diks-figure__image" decoding="sync" loading="lazy" src="https://i.media.fi/incoming/vjk69o/9541235.jpg/alternates/FREE_960/9541235.jpg"/>
</a>
<figcaption class="diks-figure__caption">Taksi Helsingin kuljettaja Ville Kaituri uskoi saavansa asiakkaan nopeasti Pasilan aseman edestä keskiviikkoiltapäivänä 21. elokuuta. <span class="diks-figure__caption-info">Aapo Siippainen</span></figcaption></figure></div></div>
<div class="diks-article__content"><p class="diks-article__lead">Triplassa seurataan lentokentän ja satamien esimerkkiä. Kuljettajat paljastavat myös yleisen harhaluulon tilataksien hinnasta.</p><div class="diks-byline">
<div class="diks-byline__text-wrapper"><p class="diks-byline__author">Aapo Siippainen</p> <div class="diks-date">
<time class="diks-date__published" datetime="2024-08-27T06:55:00+03:00">27.8.2024 6:55</time>

									| Päivitetty <time class="diks-date__updated" datetime="2024-08-27T07:41:34+03:00">27.8.2024 7:41</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Triplan eli Pasilan aseman taksitolpalle tulee 9. syyskuuta iso muutos. Alueelle tulee samantyyppiset säännöt kuin esimerkiksi Helsingin satamissa ja lentokentällä. Viralliselle taksitolpalle pääsevät jatkossa vain Taksi Helsingin ja Lähitaksin autot.</p>
 <p><em>Helsingin Uutiset</em> vieraili taksitolpalla keskiviikkona, jolloin kuskeilla ei ollut vielä tarkkaa tietoa syyskuun uudistuksista.</p> <p>Kyytiä etsivistä asiakkaista kisaa käyvät kahdessa eri rivissä olevat taksit. Pääovien edessä on niin sanottuja villejä takseja, joilla ei ole tunnettujen taksiyritysten logoja. Viereisen parkkipaikan kohdalla on lyhyempi jono, johon ajaa enimmäkseen Taksi Helsingin autoja. Moni matkustaja valitsee kauempana olevan taksin, vaikka eturivistä yritetään vimmaisesti viittoa ja huudella asiakasta kohti autoa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Jouduin odottamaan tänään ensimmäistä asiakasta 4–5 tuntia, sanoo yksi kuljettaja, jonka autossa ei ole muuta tunnusta kuin katon keltainen kyltti ja ikkunaan teipattu hinnasto.</p> <p>Kovasta yrityksestä huolimatta hän menettää asiakkaan tunnetummalle taksiyhtiölle. Mies ei halua arvioida, miten Triplan taksiuudistus vaikuttaa hänen työhönsä.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Aseman edessä on puomiton kameravalvottu pysäköinti. Autopay-järjestelmä tunnistaa rekisterikilven , jonka perusteella pysäköinti alkaa ja loppuu. Asiakkaat voivat maksaa pysäköinnin 15 minuuttia ylittävältä ajalta Triplan parkkihallista tutuilla maksutavoilla <span class="diks-figure__caption-info">Aapo Siippainen</span></figcaption></figure>
</div> <p><em>Helsingin Uutiset</em> kysyi Triplan kauppakeskusjohtaja <strong>Hanna Heikkiseltä</strong>, onko nykyisellä taksitolpalla ollut ongelmia tai häiriöitä, jotka ovat syinä muutokseen.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>– Aseman pysäköinti- ja taksialue on melko pieni ja vilkas kävijämääriltään. Muutoksen tavoitteena on parantaa liikennejärjestelyitä. Saattoliikenne paikat ovat olleet usein täynnä, eivätkä paikat ole riittäneet lyhytaikaiseen pysäköintiin.</p> <p>Hän sanoo asiakkaiden toivoneen alueelle muun muassa selkeämpää hinnoittelua.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>– Hinnoittelu ei ole ollut samalla tavalla näkyvissä kuin esimerkiksi lentokentillä ja satamissa, Heikkinen sanoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Triplan edessä autoja on kahdessa rivissä. Ensimmäisessä on yleensä villejä takseja ja toisessa Taksi Helsingin autoja. Toisessa rivissä saa olla vain 15 minuuttia kerrallaan <span class="diks-figure__caption-info">Aapo Siippainen</span></figcaption></figure>
</div> <p><strong class="diks-storyline__impact">Taksi Helsingin </strong>autoja alkaa ilmestyä myös viralliseen taksijonoon. Yksi kuljettajista on<strong> Ville Kaituri</strong>, 36.</p> <p>– Päärautatieasemaan verrattuna tämä on rauhallinen. En ole ollut juurikaan satamissa tai lentokentillä, mutta nämä uudistukset vievät takaisin kohti tilannetta, joka oli vanhan taksilain aikaan. On kuitenkin surullista, että ala on mennyt siihen tilaan, että pitää rajoittaa taksien tuloa asemille.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Useampi kuljettaja kertoi, että asiakasta voi joutua odottamaan jopa neljä tuntia Triplan edessä. <span class="diks-figure__caption-info">Aapo Siippainen</span></figcaption></figure>
</div> <p>Vaikka villit taksit ja muut taksiyhtiöt häädetään nyt Triplan pääovien edestä, on niiden autoja yhä mahdollisuus tilata lähistölle. Aseman alueella on muutamia 15 minuutin maksuttomia saattoliikennepaikkoja.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>– Tämän jälkeen pysäköinti on 7 euroa 15 minuutilta, Heikkinen sanoo.</p>
 <p><strong class="diks-storyline__impact">Paikalla </strong>olevat taksikuskit vahvistavat <em>Helsingin Uutisille</em>, että osa kuljettajista odottaa asiakasta useita tunteja.</p> <p>Kaituri uskoo saavansa asiakkaan nyt vartissa, vaikka joskus voi mennä paljon kauemminkin.</p> <p>Kaituri näkee, että hänellä on etulyöntiasema kauempana seisovaan toiseen Taksi Helsingin autoon, joka on tilataksi.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>– Asiakas ei yleensä valitse isoa autoa, jos sille ei ole tarvetta.</p> <p>Isoa taksia ajava <strong>Ile</strong>, 50, sanoo, että tilatakseihin liittyy yleinen harhaluulo.</p> <p>– Moni luulee, että tämä maksaa aina enemmän. 1–4 matkustajalla hinta on normaali. Tilataksin hinta tulee, jos matkustajia on viisi tai enemmän.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Muut kuin Taksi Helsingin ja Lähtitaksin autot saavat käyttää 15 minuutin maksutonta pysäköintiä. <span class="diks-figure__caption-info">Aapo Siippainen</span></figcaption></figure>
</div> <p>Pasilan aseman maksuoperaattorina toimii Europark Finland.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div>
 <p></p>
</div>

</div>
</div>
</article>