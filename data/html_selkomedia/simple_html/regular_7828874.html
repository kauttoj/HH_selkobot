<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">HSL-alueelle on tulossa yhteiset kaupunkipyörät – fillarin selkään jopa 11 kunnassa</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Helsingin kaupunkipyöriä voi käyttää Helsingissä ja Espoossa, muttei Vantaalla. Tähän tulee pian muutos. Mika Niskanen" data-thumbnail="https://i.media.fi/incoming/7h52cw/8139728.jpg/alternates/SQUARE_240/8139728.jpg" href="https://i.media.fi/incoming/7h52cw/8139728.jpg/alternates/FREE_1440/8139728.jpg">
<img alt="Kaupunkipyöräasema, jossa on pyöriä kiinni telineissä. Taustalla näkyy meri ja Kalasataman rakennuksia." class="diks-figure__image" decoding="sync" loading="lazy" src="https://i.media.fi/incoming/7h52cw/8139728.jpg/alternates/FREE_960/8139728.jpg"/>
</a>
<figcaption class="diks-figure__caption">Helsingin kaupunkipyöriä voi käyttää Helsingissä ja Espoossa, muttei Vantaalla. Tähän tulee pian muutos. <span class="diks-figure__caption-info">Mika Niskanen</span></figcaption></figure></div></div>
<div class="diks-article__content"><p class="diks-article__lead">HSL suunnittelee järjestelmää, jonka ansiosta samaa kaupunkipyörää voisi käyttää pk-seudun ulkopuolellakin.</p><div class="diks-byline">
<div class="diks-byline__text-wrapper"><p class="diks-byline__author">Minna Harmaala</p> <div class="diks-date">
<time class="diks-date__published" datetime="2024-09-11T13:37:01+03:00">11.9.2024 13:37</time>
</div>
</div></div>
<div class="diks-article__inner-content"><div class="diks-article__storyline">
<p>Toimisivatpa Helsingin ja Espoon kaupunkipyörät myös Vantaalla. Näin ovat monet kaupunkipyörien käyttäjät HSL:n mukaan toivoneet – ja nyt toiveeseen on tulossa vastaus.</p> <p>HSL valmistelee parhaillaan usean kunnan yhteistä kaupunkipyöräjärjestelmää. Sen ansiosta helsinkiläinen kaupunkipyöräilijä voisi napata menopelin alleen vaikkapa Tikkurilan asemalta Vantaalta.</p> <p><strong class="diks-storyline__impact">Tällä hetkellä </strong>Helsingissä ja Espoossa on yhteinen kaupunkipyöräjärjestelmänsä ja Vantaalla omansa. Tämä tarkoittaa, ettei Helsingin järjestelmään rekisteröitynyt voi omalla HSL-kortillaan tai koodillaan ottaa käyttöön Vantaan kaupunkipyörää eikä palauttaa Helsingistä alle napattua kulkupeliä Vantaalla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Nyt HSL havittelee kaupunkipyöriä, jotka toimisivat koko HSL-alueella myös pääkaupunkiseudun ulkopuolella.</p> <p>Tavoitteena on yhtenäinen, helppokäyttöinen ja käyttäjälle edullinen palvelu. Kuntarajat ylittävä joukkoliikennematka voisi täydentyä molemmissa päissä kaupunkipyöräilyllä.</p> <p><strong class="diks-storyline__impact">Uusi kaupunkipyöräpalvelu </strong>on nyt tulossa kuntien päätöksentekoon. Kun kunnat ovat päättäneet osallistua hankintaan, HSL aloittaa kilpailutuksen jo tänä syksynä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Tavoitteena on, että kaikki HSL-kunnat voisivat liittyä uuteen kaupunkipyöräjärjestelmään vuonna 2026.</p> <p>Valmistelussa on ollut mukana 11 kuntaa: Helsinki, Espoo, Vantaa, Kauniainen, Sipoo, Kirkkonummi, Siuntio, Tuusula, Kerava, Hyvinkää, Nurmijärvi.</p>
</div>

</div>
</div>
</article>