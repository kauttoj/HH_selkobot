<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Filippiiniläinen hoitaja löysi rauhan Suomesta</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Mark Ian Sabal on hoitanut vanhuksia Korsossa pian kaksi vuotta. Marika Lumme" data-thumbnail="https://i.media.fi/incoming/xi9yl5/10411009.jpg/alternates/SQUARE_240/10411009.jpg" href="https://i.media.fi/incoming/xi9yl5/10411009.jpg/alternates/FREE_1440/10411009.jpg">
<img alt="Mies istuu sohvalla ja katsoo sivulle. Edessä on sohvapöytä. Seinällä on juliste, jossa lukee " class="diks-figure__image" decoding="sync" korson="" loading="lazy" src="https://i.media.fi/incoming/xi9yl5/10411009.jpg/alternates/FREE_960/10411009.jpg" vanhustenkeskus"."=""/>
</a>
<figcaption class="diks-figure__caption">Mark Ian Sabal on hoitanut vanhuksia Korsossa pian kaksi vuotta. <span class="diks-figure__caption-info">Marika Lumme</span></figcaption></figure></div></div>
<div class="diks-article__content"><p class="diks-article__lead">Vantaan ja Keravan hyvinvointialue on palkannut yli 50 filippiiniläistä hoitajaa.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-10-14T13:00:00+03:00">14.10.2024 13:00</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="7974660" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>– Terve! tervehtii <strong>Mark Ian Sabal</strong>, 38, Korson vanhustenkeskuksen ovella. Sabal on kotoisin Filippiineiltä.</p> <p>Pariskunta odottaa, että pääsee sisään. Sabal ohjaa heidät eteenpäin.</p> <p>– Tämä on mukavan rauhallinen paikka, Sabal sanoo työpaikastaan.</p> <p>Sabal saapui Suomeen hoitajaksi kaksi vuotta sitten.</p> <p>– Näin Facebookissa mainoksen, jossa haettiin hoitoalan työntekijöitä Suomeen, hän kertoo.</p> <p>Sabal työskenteli silloin Abu Dhabissa. Hän matkusti kotimaahan Filippiineille perheensä luokse parin kuukauden välein. Hänellä on vaimo ja tytär. Sabal kertoo, että hoitajan työ Abu Dhabissa oli raskasta. Niin myös jatkuva matkustaminen.</p> <p>– Hoitotyö oli todella stressaavaa ja hyvin kiireistä. Varsinkin koronapandemian aikaan kyllästyin työhön täysin.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Mark Ian Sabal saa pian Suomessa laillistetun sairaanhoitaja-tutkinnon. <span class="diks-figure__caption-info">Marika Lumme</span></figcaption></figure>
</div> <p>Sabal työskenteli Abu Dhabissa sairaalassa ja pienellä klinikalla aavikolla. Siellä toimi öljyn- ja kaasunporauslaitos.</p> <p>– Elämä syrjäisellä aavikkoalueella kovassa kuumuudessa oli minulle erittäin stressaavaa. Työskentelin klinikalla yksin, ja minulle kuului myös yöpäivystys hätätilanteessa. Vastuullani oli satoja ihmisiä. Matkapuhelin ja internet toimivat rajoitetusti.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Sabal sanoo, että hoitajan työstä täytyy tykätä, jotta sitä jaksaa. <span class="diks-figure__caption-info">Marika Lumme</span></figcaption></figure>
</div> <p>Sabal näki Facebookissa mainoksen, jossa etsittiin työntekijöitä Vantaan ja Keravan hyvinvointialueelle eli Vakeen. Hän muisti tapahtuman lentokentällä.</p> <p>– Olin jälleen matkustamassa perheeni luokse Filippiineille. Lento lähti Dubain lentoasemalta, jossa oli kova meteli, mutta pieni ryhmä ihmisiä oli aivan hiljaa ja rauhassa. Tunnistin Finnairin koneen, joten tiesin, että he ovat suomalaisia.</p> <p>Sabal piti suomalaisten hiljaisuudesta. Tämä oli tärkeä syy siihen, miksi hän päätti hakea Vakeen töihin. Hän uskoi, että voisi löytää Suomesta rauhaa.</p> <p>– Hoitotyö täälläkin on välillä stressaavaa ja kiireistä, mutta ei läheskään niin paljon kuin Abu Dhabissa oli. Suomessa työ ja muu elämä ovat tasapainossa, hän sanoo.</p> <p>Korson vanhustenkeskus on paikka, jossa asiakkaat vaihtuvat usein. Hoitajan työhön kuuluu monenlainen hoitotyö: vaippojen vaihtaminen, lääkkeiden antaminen, peseminen ja ruokailussa auttaminen.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Sabal tekee töitä arkisin ja viikonloppuisin. Yötöitä ei ole. <span class="diks-figure__caption-info">Marika Lumme</span></figcaption></figure>
</div> <p>Sabal sanoo, että myös työkaverit ovat vaihtuneet monta kertaa kahden vuoden aikana.</p> <p>– Täällä ei pärjää, jos ei ole intohimoa työtä kohtaan. Minulla on intohimo ja tiedän, mitä on vieläkin kiireisempi työ.</p> <p>Sabal opiskelee Suomessa. Hän saa pian tutkinnon, joka vaaditaan Suomessa hoitajilta. Hän on myös opiskellut suomen kieltä. Sabalin mielestä työ on ollut hyvä mahdollisuus oppia suomen kieltä.</p> <p>– Juttelen potilaille suomen kielellä, ja myös työkavereiden kanssa puhumme suomea. Mielestäni on todella tärkeää osata suomea, koska en voi ratkaista ongelmaa, jos en ymmärrä sitä.</p> <p>Sabal sai Abu Dhabissa enemmän palkkaa kuin nyt Suomessa.</p> <p>– Mutta stressitaso, elämänlaatu ja parempi työsuhdeturva sekä mahdollisuus saada Suomen kansalaisuus olivat suurimmat tekijät, jotka saivat minut muuttamaan Suomeen.</p> <p>Sabal viihtyy Korsossa. Hän kuitenkin odottaa innolla, että pääsee töihin Katriinan sairaalaan. Hän aloittaa siellä töissä ensi vuoden alussa.</p> <p>Kun Sabal tuli Suomeen, hän löysi asunnon Helsingin Puistolasta. Nyt hän asuu Keravalla.</p> <p>– Keravalla on edullisempaa, hän sanoo.</p> <p>Sabalin perhe asuu vielä Filippiineillä.</p> <p>– Minulla on kuusivuotias tytär, jonka kanssa pidämme yhteyttä videopuheluilla. Toivon, että joku päivä myös perheeni pääsee muuttamaan Suomeen.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Sabal on viihtynyt työssään. <span class="diks-figure__caption-info">Marika Lumme</span></figcaption></figure>
</div> <p>Vaken alueelle on tullut töihin 52 hoitajaa Filippiineiltä. Ensimmäiset 23 saapuivat marraskuussa 2022. Sabal oli yksi heistä.</p> <p>Tänä keväänä Vake palkkasi Filippiineiltä 15 hoiva-avustajaa ja 14 sairaanhoitajaa.</p> <p>Vantaan ja Keravan hyvinvointialueen HR-päällikkö<strong> Tiia Rouhiainen</strong> sanoo, että kaikki filippiiniläiset hoitajat ovat vielä töissä Vakessa.</p> <p>– He ovat kaikki valtavan sydämellisiä, Rouhiainen sanoo.</p> <p>Hän arvostaa sitä, että he ovat jättäneet kotimaansa ja tulleet Suomeen töihin.</p> <p>Rouhiainen sanoo, että Vake tekee paljon töitä, jotta filippiiniläiset hoitajat saavat tutkinnon Suomessa.</p> <p>Rouhiainen kertoo, että Filippiineistä on tullut kaikenikäisiä hoitajia, naisia ja miehiä. Vake on auttanut filippiiniläisiä sopeutumaan Suomeen. Heillä on työntekijöitä, jotka tapaavat heitä säännöllisesti. Rouhiainen sanoo, että aluksi ulkomaalaisten hoitajien sopeutuminen ei sujunut helposti. Työyhteisöjä olisi pitänyt valmistaa paremmin ulkomaalaisten hoitajien tuloon.</p> <p>Rouhiainen sanoo, että suomen kieli on välttämätön sotealalla. Hänen mielestään työkaverit voivat auttaa ulkomaalaista työntekijää oppimaan suomea.</p> <p>Vake ei rekrytoi tänä vuonna hoitajia ulkomailta. Rouhiainen sanoo, että he eivät ole vielä päättäneet, rekrytoivatko he lisää hoitajia ulkomailta.</p> <p></p>
</div>

</div>
</div>
</article>