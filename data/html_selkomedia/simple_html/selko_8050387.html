<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Metro ei kulje Vuosaareen ja Rastilaan ensi kesänä</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Metro ei kulje Vuosaareen touko-syyskuussa ensi kesänä. Aapo Siippainen" data-thumbnail="https://i.media.fi/incoming/npe6z3/10378076.jpg/alternates/SQUARE_240/10378076.jpg" href="https://i.media.fi/incoming/npe6z3/10378076.jpg/alternates/FREE_1440/10378076.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/npe6z3/10378076.jpg/alternates/FREE_960/10378076.jpg"/>
</a>
<figcaption class="diks-figure__caption">Metro ei kulje Vuosaareen touko-syyskuussa ensi kesänä. <span class="diks-figure__caption-info">Aapo Siippainen</span></figcaption></figure></div></div>
<div class="diks-article__content"><p class="diks-article__lead">Vartiolahden metrosillan korjaus vaikuttaa noin 25 000 metromatkustajaan.</p><div class="diks-byline">
<div class="diks-byline__text-wrapper"><p class="diks-byline__author">Marjo Rämö</p> <div class="diks-date">
<time class="diks-date__published" datetime="2024-11-10T09:10:00+02:00">10.11.2024 9:10</time>
</div>
</div></div>
<div class="diks-article__inner-content"><div class="diks-article__storyline">
<p>Ensi kesänä korjataan metrosilta, joka on Vartiolahdessa.</p> <p>Kun siltaa korjataan, metro ei kulje Rastilan ja Vuosaaren asemilla. Metro ei kulje näillä asemilla viiden kuukauden ajan. Tämä aika on toukokuusta syyskuuhun. Silloin metron päätepysäkki on Puotila.</p> <p>Rastilan ja Vuosaaren asemilla matkustaa joka päivä melkein 25 000 ihmistä.</p> <p>Kun metro ei kulje, ihmiset pääsevät kulkemaan bussilla. Bussit kulkevat metrojen sijaan. Bussien aikataulua ei vielä tiedetä.</p> <p>Vuosaaren satamassa on tunneli. Se on tarkoitettu autoille. Tunneli suljetaan, kun siltaa korjataan. Autot eivät pääse kulkemaan tunnelissa. Ne ohjataan toista tietä.</p> <p>Kun siltaa ja tunnelia korjataan, liikenne voi ruuhkautua Meripellontiellä ja Vuotiellä. Ne vievät Vuosaareen.</p> <p>Kun siltaa ja tunnelia korjataan, autoliikenne lisääntyy 350-400 autolla tunnissa.</p> <p>Metro ei voi kulkea, kun siltaa korjataan. Jos metro kulkisi osan aikaa, se olisi vaikeaa. Se voisi myös aiheuttaa ongelmia. Jos metro kulkisi osan aikaa, korjaus kestäisi kauemmin. Se myös maksaisi enemmän. Korjaus kestää yhden vuoden. Katko metroliikenteessä kestää kuitenkin vain viisi kuukautta.</p> <p>Silta, jota korjataan, on 28 vuotta vanha. Korjauksessa korjataan sillan rikkinäiset osat. Siltaa korjataan myös, jotta vesi ei vuotaisi sen läpi. Siltaan tehdään myös uusi järjestelmä, joka pitää sen kuivana.</p> <p>Kun metro ei kulje, tehdään metroasemalla myös muita töitä. Aseman laituria parannetaan. Laiturista tehdään turvallisempi. Laiturille asennetaan merkkejä, jotka auttavat liikkumaan. Aseman liukuportaat korjataan. Laiturin valaistusta parannetaan. Asemalla tehdään myös muita töitä.</p> <p>Myös Rastilan metroaseman valaistusta parannetaan. Itäkeskuksen alueella uusitaan vaihteita. Tämä voi vaikuttaa metroliikenteeseen. Metro voi kulkea harvemmin viikonloppuisin.</p> <p></p>
</div>

</div>
</div>
</article>