<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Mahmoud Sulaiman puolustaa Vantaan ”halpapartureita” – hän veloittaa leikkauksesta 18 euroa ja aikoo jatkaa</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Mahmoud Sulaimanilla on alan koulutus, ja hän haluaa kehittyä. Hän suorittaa parhaillaan hiusalan erikoisammattitutkintoa. Tiina Örn" data-thumbnail="https://i.media.fi/incoming/ehvfde/10431931.jpg/alternates/SQUARE_240/10431931.jpg" href="https://i.media.fi/incoming/ehvfde/10431931.jpg/alternates/FREE_1440/10431931.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/ehvfde/10431931.jpg/alternates/FREE_960/10431931.jpg"/>
</a>
<figcaption class="diks-figure__caption">Mahmoud Sulaimanilla on alan koulutus, ja hän haluaa kehittyä. Hän suorittaa parhaillaan hiusalan erikoisammattitutkintoa. <span class="diks-figure__caption-info">Tiina Örn</span></figcaption></figure></div></div>
<div class="diks-article__content"><p class="diks-article__lead">Martinlaaksolaisen parturin kanta-asiakas Timo Luoma ei maksaisi hiustenleikkauksesta yli 30 euroa.</p><div class="diks-byline">
<div class="diks-byline__text-wrapper"><p class="diks-byline__author">Tiina Örn</p> <div class="diks-date">
<time class="diks-date__published" datetime="2024-10-15T18:08:00+03:00">15.10.2024 18:08</time>

									| Päivitetty <time class="diks-date__updated" datetime="2024-10-16T18:44:27+03:00">16.10.2024 18:44</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Vantaalla toimivan Salon Josefinan yrittäjä <strong>Maisa Hellstén</strong> kummasteli <em>Vantaan Sanomissa</em>, miten osa hiusalan yrittäjistä voi tulla toimeen ja hoitaa kaikki velvoitteensa hyvin halvoilla hinnoilla. Hellstén pitää 38:aa euroa sopivana hintana miesten hiustenleikkaukselle.</p> <p>Nyt Martinlaaksossa toimivan Touch hair &amp; beauty salonin yrittäjä <strong>Mahmoud Sulaiman</strong> kertoo Vantaan Sanomille, miten hänen yrityksensä pärjää, vaikka miesten hiustenleikkauksen hinta on 18 euroa.</p>
 <p><strong class="diks-storyline__impact">Sulaimanin</strong> mielestä halvassa hinnassa ei ole mitään kummasteltavaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Miesten hiustenleikkaukseen voi mennä alimmillaan vain viisi minuuttia. Leikkausaika riippuu hiuksista, mutta yleensä menee noin kymmenen minuuttia.</p> <p>Nopeuden taustalla on tekniikka. Sulaiman uskoo leikkaavansa miesten hiukset eri tekniikalla kuin moni suomalainen parturi.</p> <p>– Hitaammalla tekniikalla leikkaamiseen voi mennä paljon kauemmin. Silloin myös hinta on korkeampi.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Aika on rahaa.</p>
<blockquote class="voice-no-read rs_skip diks-blockquote">
<p class="diks-blockquote__text">Laskutan vähemmän ja teen enemmän töitä.</p></blockquote> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Sulaimanin yritys mainostaa Martinlaakson ostoskeskuksen pääovella. <span class="diks-figure__caption-info">Tiina Örn</span></figcaption></figure>
</div> <p><strong class="diks-storyline__impact">Yksi</strong> halvan hinnan salaisuuksista on se, että Sulaiman on yksinyrittäjä. Liikkeessä työskentelee vain silloin tällöin pari tuntia työntekijä, jolla on päätyö ravintola-alalla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>– Minun pitää tehdä paljon töitä yksin, jotta saan tuloa. Voisin ottaa leikkauksesta enemmän rahaa, mutta silloin asiakkaita olisi vähemmän. Minä olen mieluummin töissä kuin kotona, joten minulle sopii, että laskutan vähemmän ja teen enemmän töitä, Sulaiman sanoo hymyillen.</p> <p>Touch hair &amp; beauty -liiketilaa on remontoitu avaamisen jälkeen vähitellen. Sulaiman kertoo, että hän on uudistanut liiketilaa sitä mukaa, kun työ on tuottanut tuloa.</p> <p><strong class="diks-storyline__impact">Martinlaaksolainen</strong> <strong>Timo Luoma </strong>on kaksi vuotta toimineen Sulaimin yrityksen kanta-asiakas. Hän on erittäin tyytyväinen palveluun ja työn laatuun. Myös asiakaspalvelu saa kehuja.</p> <p>– Kerran maksoin hiusteni leikkauksesta helsinkiläisessä kauppakeskuksessa yli 30 euroa. Jälki oli huonoa. En enää ikinä mene sinne.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Luoma muistaa huomauttaneensa Sulaimanille palvelun hinnasta liikkeen alkuaikoina.</p> <p>– Sanoin, että hintaa kannattaa korottaa, koska 15 euroa on liian vähän.</p> <p>Sulaiman kertoo, että sähkönhinnan noustua ja muiden kulujen kallistuttua hän on joutunut nostamaan hintoja jonkin verran. 15 euroa on noussut 18 euroon.</p> <p>Luoma huomauttaa, ettei hän ikinä maksaisi hiustenleikkuustaan Hellsténin mainitsemaa 38:aa euroa. Edullisen hinnan lisäksi hän arvostaa asiakkaana palvelun nopeutta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>– En tiedä muista, mutta minä tulen parturiin vain leikkauttamaan hiukseni. Minulla ei ole tarvetta jäädä puhumaan asioistani.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Martinlaaksolainen Timo Luoma arvostaa myös palvelun nopeutta. <span class="diks-figure__caption-info">Tiina Örn</span></figcaption></figure>
</div> <p><strong class="diks-storyline__impact">Hiusalan</strong> kilpailu on Vantaalla kovaa.  Luoma ja Sulaiman ymmärtävät, että kilpailulla on lieveilmiönsä. Siitä voi kummuta myös toisten yrittäjien hintojen kummastelu. </p> <p>Maisa Hellstén toivoo kuluttajien omalta osaltaan ehkäisevän vääristynyttä kilpailua. Timo Luoma iloitsee siitä, että Sulaimanin liikkeessä on maksupääte, joka toimii aina. Palvelua ei tarvitse maksaa käteisellä. </p>
 <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div> 
</div>

</div>
</div>
</article>