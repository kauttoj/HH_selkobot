<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">”Kelan taloa” puretaan nyt täyttä häkää Tikkurilassa – ”Tämä on meille perusmökki”</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html='"Kelan talona" tunnettu liikerakennus katoaa Tikkurilan katukuvasta lähikuukausina. Mia Lindström' data-thumbnail="https://i.media.fi/incoming/6gxbbk/8939318.jpg/alternates/SQUARE_240/8939318.jpg" href="https://i.media.fi/incoming/6gxbbk/8939318.jpg/alternates/FREE_1440/8939318.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/6gxbbk/8939318.jpg/alternates/FREE_960/8939318.jpg"/>
</a>
<figcaption class="diks-figure__caption">"Kelan talona" tunnettu liikerakennus katoaa Tikkurilan katukuvasta lähikuukausina. <span class="diks-figure__caption-info">Mia Lindström</span></figcaption></figure></div></div>
<div class="diks-article__content"><p class="diks-article__lead">Kielotiellä sijaitsevan rakennuksen pitäisi olla maantasalla tammikuun lopulla.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2023-11-23T10:32:00+02:00">23.11.2023 10:32</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="6371333" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>”Kelan talona” tunnettua tyhjää liikerakennusta puretaan täydellä tohinalla Tikkurilan keskustassa.</p> <p>Urakasta vastaavan Purkupiha Oy:n vastaava työnjohtaja <strong>Jukka Rosberg</strong> kertoo, että purkutyöt aloitettiin lokakuun alkupuolella sisätiloissa ja ne etenevät suunnitellussa aikataulussa.</p> <p>Rosbergin mukaan sisätiloista on nyt purettu kaikki rakenteet, kuten väliseinät ja lattiapinnoitteet, ja tällä hetkellä tehdään niin sanottu massiivipurkua.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Aidatulle työmaa-alueelle ei ole ulkopuolisilla asiaa. <span class="diks-figure__caption-info">Mia Lindström</span></figcaption></figure>
</div> <p><strong class="diks-storyline__impact">Nyt urakka </strong>näkyy ulospäin, kun kaivinkoneet nakertavat vuonna 1987 valmistuneen rakennuksen kivirakenteita. Työmaalla ahertaa työnjohdon lisäksi kolme työntekijää kahden kaivinkoneen kanssa.</p> <p>– Massiivipurkamista on nyt kaksi viikkoa tehty, ja se kestää tammikuun lopulle. Silloin pitäisi olla kaikki työt tehtynä eli rakennus purettu ja jätteet viety jäteasemille, Rosberg aikatauluttaa.</p> <p>Lähes 5 000-neliöisen ja nelikerroksisen rakennuksen purusta syntyy kymmeniä kuorma-autollisia purkujätettä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p><strong class="diks-storyline__impact">Rosbergin mukaan</strong> rakennuksen purkamisessa ei ole odotettavissa mitään yllätyksiä: kyseessä on varsin tavanomainen purku-urakka.</p> <p>– Tämä on meille perusmökki, hän kuvaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>– Töissä pitää kuitenkin ottaa huomioon purkutyömaan keskeinen sijainti Tikkurilassa. Se huomioidaan rajauksella, aitauksella, liikennejärjestelyillä ja pölynhallinnalla. Purkutöistä ei ole vielä kuulunut mistään suunnasta mitään palautetta, Rosberg kertoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Tyhjä liikerakennus oli useita kuukausia tyhjillään ja joutui sinä aikana toistuvasti ilkivallan kohteeksi. <span class="diks-figure__caption-info">Mia Lindström</span></figcaption></figure>
</div> <p><strong class="diks-storyline__impact">”Kelan talo”</strong> -nimitys tulee siitä, että Kielotien varressa sijaitsevassa rakennuksessa toimi aiemmin muun muassa Kela.</p> <p>Viime vuodenvaihteesta tyhjillään ollut liiketalo joutui rankan ja toistuvan ilkivallan kohteeksi.</p>
 <p>Kiinteistön omistavan Bont Oy:n suunnitelmissa on, että purkutalon tontille tulee asuntorakentamista ja liiketiloja. Kiirettä rakentamiselle ei ole, koska suhdanteet eivät siihen kannusta. Rakennuslupaa on kuitenkin jo valmisteltu.</p>

</div>

</div>
</div>
</article>