<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Vantaan Myyrmäkeen suunnitellaan isompaa uimahallia</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Myyrmäen uimahalli on liian pieni. Sinne tarvitaan isompi allas ja lisää tiloja uimaopetukseen ja lapsille. Arkisto/Johanna Erjonsalo" data-thumbnail="https://i.media.fi/incoming/sebabb/6616686.jpg/alternates/SQUARE_240/6616686.jpg" href="https://i.media.fi/incoming/sebabb/6616686.jpg/alternates/FREE_1440/6616686.jpg">
<img alt="Uimareita ja vesijuoksijoita Myyrmäen uimahallissa." class="diks-figure__image" decoding="sync" loading="lazy" src="https://i.media.fi/incoming/sebabb/6616686.jpg/alternates/FREE_960/6616686.jpg"/>
</a>
<figcaption class="diks-figure__caption">Myyrmäen uimahalli on liian pieni. Sinne tarvitaan isompi allas ja lisää tiloja uimaopetukseen ja lapsille. <span class="diks-figure__caption-info">Arkisto/Johanna Erjonsalo</span></figcaption></figure></div></div>
<div class="diks-article__content"><p class="diks-article__lead">Myyrmäen nykyinen uimalli on liian pieni. Jos suunnitelmat toteutuvat, sitä rakennetaaan isommeksi parin vuoden päästä.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-11-18T07:35:00+02:00">18.11.2024 7:35</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Myyrmäen uimahallista aiotaan tehdä isompi. Tänä vuonna on selvitetty, onko suurentamiselle tarvetta.</p> <p>– Myyrmäkeen tarvitaan isompi uimahalli. Tarvitaan lisää tilaa vedelle, erityisesti Myyrmäessä. Länsi-Vantaalla on myös Martinlaakson uimahalli, mutta nämä molemmat on tehty jo kauan sitten ja ihmisiä on nyt paljon enemmän, kertoo Vantaan liikuntapäällikkö <strong>Anu Jokela</strong>.</p> <p>Jokelan mukaan uimahalliin on suunniteltu uutta allasta opetusta varten.</p> <p>– Nykyinen lastenallas olisi sitten kaikkien käytössä.</p> <p>Isompaan uimahalliin on myös suunniteltu lämminvesiallas, koska nykyinen on Jokelan mukaan pieni. Se ei riitä kaikille.</p> <p>Jos uimahallista tehdään isompi, siihen tulee myös lisää 25 metrin pituisia ratoja ja nuorisoallas.</p> <p>– Ajatus on, että nuorisoaltaassa lapset ja nuoret voivat leikkiä rauhassa ilman, että häiritsevät muita, Jokela sanoo.</p> <p>Jos suunnitelmat toteutuvat, uimahallin rakennustyöt alkavat syksyllä 2027. Nyt mieititään, mitä korjauksia nykyiseen uimahalliin tarvitaan.</p> <p></p>
</div>

</div>
</div>
</article>