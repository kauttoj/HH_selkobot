<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Näppärät pikkusuolaiset tulivat Vantaalle – "Oli yllätys, että moni asiakas halusikin pintxon kahvin kanssa"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Nazeeh Hannan ja Rahaf Shhadehin kahvila-ravintola Basilios tarjoaa pizzojen lisäksi pintxoja, joita syödään Espanjassa ja myös Italiassa iltapäivän pienenä suolaisena välipalana ennen myöhemmin syötävää illallista. Armi Suojanen" data-thumbnail="https://i.media.fi/incoming/shrn4t/9475483.jpg/alternates/SQUARE_240/9475483.jpg" href="https://i.media.fi/incoming/shrn4t/9475483.jpg/alternates/FREE_1440/9475483.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/shrn4t/9475483.jpg/alternates/FREE_960/9475483.jpg"/>
</a>
<figcaption class="diks-figure__caption">Nazeeh Hannan ja Rahaf Shhadehin kahvila-ravintola Basilios tarjoaa pizzojen lisäksi pintxoja, joita syödään Espanjassa ja myös Italiassa iltapäivän pienenä suolaisena välipalana ennen myöhemmin syötävää illallista. <span class="diks-figure__caption-info">Armi Suojanen</span></figcaption></figure></div></div>
<div class="diks-article__content"><p class="diks-article__lead">Myyrmäkeen keväällä avatun kahvila-ravintola Basilioksen syyrialaistaustainen yrittäjäpariskunta yhdistää ruokalistallaan Espanjan ja Italian.</p><div class="diks-byline">
<div class="diks-byline__text-wrapper"><p class="diks-byline__author">Armi Suojanen</p> <div class="diks-date">
<time class="diks-date__published" datetime="2024-07-19T06:55:00+03:00">19.7.2024 6:55</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="7291502" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>Joskus ravintolassa myytävän tuotteen idea voi tulla yhdestä sosiaalisen median kuvasta. Niin kävi Myyrmäen Ruukkutorin laidalle keväällä avatussa kahvila-ravintola Basilioksessa, kun pizzojen ja kahvilatuotteiden rinnalle haluttiin vielä jotain muuta.</p> <p>Nyt Basilioksessa on tarjolla espanjalaistyyliset pikkuherkut pintxot, joita ei taida olla myynnissä missään muussa ravintolassa Vantaalla.</p> <p><strong class="diks-storyline__impact">Basilioksen yrittäjäpariskunta</strong> bongasi pintxot netistä tai tarkemmin sanoen vaimo <strong>Rahaf Shhadeh</strong>, 35 näki Instagramissa kuvan pintxoista ja näytti sitä puolisolleen kokki <strong>Nazeeh Hannalle</strong>, 37.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Pidimme sitä kivana ideana, sanoo Shhadeh, joka hoitaa ravintolan "paperityöt" ja tarjoilee.</p> <p><strong class="diks-storyline__impact">Hanna ryhtyi</strong> tuumasta toimeen ja alkoi kehitellä pikkuisia sormisyötäviä. Nyt pintxoja, joita myös tapaksiksi kutsutaan, on Basilioksen vitriinissä useampia versioita. Yhdessä on ilmakuivatun kinkun, vuohenjuuston, mansikkahillon, saksanpähkinän ja balsamicokastikkeen yhdistelmä itse leivotun vaalean leipäsiivun päällä. Toisessa pääraaka-aineena on jättikatkarapu kolmannessa kalkkuna.</p> <p>Pintxovalikoiman Hanna vaihtaa noin kahden viikon välein, sillä hän kehittelee koko ajan uusia makuyhdistelmiä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Pintxojen raaka-aineissa vain mielikuvitus on rajana. <span class="diks-figure__caption-info">Armi Suojanen</span></figcaption></figure>
</div> <p><strong class="diks-storyline__impact">Aluksi Hannan ja Shhadehin</strong> suunnitelma oli, että pintxoja myytäisiin vasta iltapäivästä lähtien viinin seuraksi.</p> <p>– Oli yllätys, että moni asiakas halusikin pintxon kahvin kanssa, Shhadeh kertoo.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div>
<blockquote class="voice-no-read rs_skip diks-blockquote">
<p class="diks-blockquote__text">Jalkapallon EM-finaalin katsomista varten eräs asiakas haki ison määrä pintxoja.</p></blockquote> <p>Se tuntui heistä sopivan pieneltä suolapalalta. Nyt pintxoja tehdään pieni määrä jo ennen iltapäivää. Ensin alkuun pintxoja ei juuri tunnettu ja niitä vain katseltiin, mutta kun Shhadeh keksi maistattaa pari palaa eräällä asiakkaalla, sana lähti kiirimään.</p> <p>– Jalkapallon EM-finaalin katsomista varten eräs asiakas haki ison määrä pintxoja, Shhadeh kertoo.</p> <p><strong class="diks-storyline__impact">Pintxot ovat </strong>Basiliokselle vain pieni oheinen, sillä ravintolan päätuote on pizza. Lista on omaperäinen, ja sen ymmärtää kun tietää, että Hanna kehitteli juuri oikeanlaista pizzapohjaakin noin vuoden ajan. Shhadeh sanoo, että Hanna teki sata taikinaa ennen kuin sai sellaisen kuin halusi.</p> <p>– Jauhoja oli joka paikassa vuoden ajan, Shhadeh kertoo puolison taikinakokeiluista kotona.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>– Halusin sisältä pehmeän, napolilaistyyppisen pohjan, Hanna perustelee.</p> <p>Oikeanlaisen taikinan kehittely pizzoihin oli kovan työn takana ja samaan aikaan Hanna työskenteli muualla kokkina. Helppoa ei ollut löytää hyvää liiketilaakaan, kunnes sitten tärppäsi ja paikka löytyi Myyrmäen uuden kerrostalon kivijalasta.</p> <p>– Basilios on italialais-espanjalainen ja vähän syyrialainen, Shhadeh määrittelee.</p> <p>Basilios-nimi viittaa basilikaan.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p><strong class="diks-storyline__impact">Pizzojen täytteistä</strong> löytyy esimerkiksi kylmäsavuloheen yhdistettyä fenkolia, marinoitua punasipulia, rucolaa, ruohosipulia ja tillimajoneesia. Nduja-levite saa seurakseen halloumia, viikunaa, hunajaa ja rucolaa. Basilioksen kasvispizzassa on tofua, munakoisoa, kevätsipulia, seesaminsiemeniä ja teriyakikastiketta tai jopa kantarelleja yhdistettynä bbq-kastikkeeseen, tofuun ja kimchiin rucolalla ryyditettynä. Kekseliästä!</p> <div class="diks-video-container diks-video-container--skeleton voice-no-read rs_skip">
<div class="diks-flowplayer-video diks-flowplayer-video--default" data-player-id="fb2c7a4a-a7df-4138-9556-a31017345888">

</div>
</div> <p><strong class="diks-storyline__impact">Yrittäjät eivät ole</strong> päästäneet itseään helpolla oman ravintolan perustamisessa eikä heidän matkansa tähän pisteeseen ole ollut helppo. Pariskunta lähti Syyriasta sotaa pakoon ja saapui Suomeen ensin Hyrynsalmen vastaanottokeskukseen 2015. Sieltä he siirtyivät Kemijärvelle ja lopulta Vantaalle Myyrmäkeen noin seitsemän vuotta sitten.</p> <p>Syyriassa Hannalla oli it-huolto, johon hän yhdisti myöhemmin nettikahvilan. Suomessa Hanna opiskeli kokiksi Omniassa ja työskenteli valmistumisensa jälkeen useissa ravintoloissa.</p> <p>Shhadeh on valmistunut Business Collage Helsingistä ja pariskunnalla on Suomessa syntynyt tytär <strong>Eliana</strong>. Hän aloittaa koulun syksyllä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div> <p><strong class="diks-storyline__impact">Myyrmäkeläispariskunta</strong> sanoo, että yrityksen aloittamisessa Vantaan uusyrityskeskus on antanut tärkeää apua. Asiat ovat selvinneet siellä ja varsinkin alussa uusyrityskeskuksen tuki oli hyödyllistä.</p> <p>Kun kahvila-ravintola oli avattu, asiakkaat antoivat rakentavaa palautetta ja muun muassa hyviä vinkkejä, että asiakkaat löytäisivät paikan. Siitä Hanna ja Shhadeh ovat myyrmäkeläisille kiitollisia.</p> <p>– He todella haluavat Myyrmäen olevan hyvä paikka, ja että täällä saa hyvää palvelua.</p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div> <p></p>
</div>

</div>
</div>
</article>