<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Osa takseista häädetään Triplan edestä</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Taksi Helsingin kuljettaja Ville Kaituri uskoi, että saa asiakkaan nopeasti Pasilan aseman edestä. Aapo Siippainen" data-thumbnail="https://i.media.fi/incoming/vjk69o/9541235.jpg/alternates/SQUARE_240/9541235.jpg" href="https://i.media.fi/incoming/vjk69o/9541235.jpg/alternates/FREE_1440/9541235.jpg">
<img alt="Taksikuski seisoo autonsa vieressä ja nojaa auton oveen." class="diks-figure__image" decoding="sync" loading="lazy" src="https://i.media.fi/incoming/vjk69o/9541235.jpg/alternates/FREE_960/9541235.jpg"/>
</a>
<figcaption class="diks-figure__caption">Taksi Helsingin kuljettaja Ville Kaituri uskoi, että saa asiakkaan nopeasti Pasilan aseman edestä. <span class="diks-figure__caption-info">Aapo Siippainen</span></figcaption></figure></div></div>
<div class="diks-article__content"><p class="diks-article__lead">Triplassa seurataan lentokentän ja satamien esimerkkiä.</p><div class="diks-byline">
<div class="diks-byline__text-wrapper"><p class="diks-byline__author">Aapo Siippainen</p> <div class="diks-date">
<time class="diks-date__published" datetime="2024-09-03T08:25:00+03:00">3.9.2024 8:25</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Triplan eli Pasilan aseman taksitolpalle tulee 9. syyskuuta iso muutos. Alueelle tulee uudet säännöt. Säännöt ovat samantyyliset kuin esimerkiksi Helsingin satamissa ja lentokentällä. Viralliselle taksitolpalle pääsevät jatkossa vain Taksi Helsingin ja Lähitaksin autot.</p> <p>Helsingin Uutiset vieraili taksitolpalla. Silloin kuskit eivät tienneet tarkkaan syyskuun uudistuksista.</p> <p>Taksit etsivät asiakkaita kahdessa rivissä. Pääovien edessä on niin sanottuja villejä takseja. Villi taksi tarkoittaa taksia, jolla ei ole tunnetun taksiyrityksen logoja. Viereisellä parkkipaikalla on lyhyempi jono. Siihen ajaa enimmäkseen Taksi Helsingin autoja. Moni matkustaja valitsee kauempana olevan taksin, vaikka eturivistä yritetään viittoa ja huutaa asiakasta kohti autoa.</p> <p>– Jouduin odottamaan tänään ensimmäistä asiakasta 4–5 tuntia, sanoo yksi kuljettaja. Hänen autossaan ei ole muuta tunnusta kuin katon keltainen kyltti. Ikkunaan on teipattu hinnasto.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Aseman edessä on puomiton pysäköinti, jossa on kameravalvonta. Autopay-järjestelmä tunnistaa rekisterikilven, jonka perusteella pysäköinti alkaa ja loppuu. <span class="diks-figure__caption-info">Aapo Siippainen</span></figcaption></figure>
</div> <p>Vaikka hän yrittää kovasti, hän menettää asiakkaan tunnetummalle taksiyhtiölle. Mies ei halua arvioida, miten Triplan taksiuudistus vaikuttaa hänen työhönsä.</p> <p>Triplan kauppakeskusjohtaja <strong>Hanna Heikkiseltä </strong>kysyttiin, onko nykyisellä taksitolpalla ollut ongelmia tai häiriöitä, jotka ovat syinä muutokseen.</p> <p>– Aseman pysäköinti- ja taksialue on melko pieni ja vilkas kävijämääriltään. Muutoksen tavoitteena on parantaa liikennejärjestelyitä. Saattoliikenne paikat ovat olleet usein täynnä, eivätkä paikat ole riittäneet lyhytaikaiseen pysäköintiin.</p> <p>Hän sanoo, että asiakkaat ovat toivoneet alueelle selkeämpää hinnoittelua.</p> <p>– Hinnoittelu ei ole ollut samalla tavalla näkyvissä kuin esimerkiksi lentokentillä ja satamissa, Heikkinen sanoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Triplan edessä on autoja kahdessa rivissä. <span class="diks-figure__caption-info">Aapo Siippainen</span></figcaption></figure>
</div> <p>Taksi Helsingin autoja alkaa ilmestyä myös viralliseen taksijonoon. Yksi kuljettajista on <strong>Ville Kaituri</strong>.</p> <p>– Päärautatieasemaan verrattuna tämä on rauhallinen. En ole ollut juurikaan satamissa tai lentokentillä, mutta nämä uudistukset vievät takaisin kohti tilannetta, joka oli vanhan taksilain aikaan. On kuitenkin surullista, että ala on mennyt siihen tilaan, että pitää rajoittaa taksien tuloa asemille.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Asiakasta voi joutua odottamaan jopa neljä tuntia. <span class="diks-figure__caption-info">Aapo Siippainen</span></figcaption></figure>
</div> <p>Villit taksit ja muut taksiyhtiöt häädetään Triplan pääovien edestä, mutta niiden autoja voi tilata lähistölle. Aseman alueella on muutamia 15 minuutin ilmaisia paikkoja.</p> <p>– Tämän jälkeen pysäköinti on 7 euroa 15 minuutilta, Heikkinen sanoo.</p> <p>Paikalla olevat taksikuskit vahvistavat, että osa kuljettajista odottaa asiakasta monta tuntia.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Muut taksit saavat käyttää 15 minuutin maksutonta pysäköintiä. <span class="diks-figure__caption-info">Aapo Siippainen</span></figcaption></figure>
</div> <p>Kaituri uskoo, että saa asiakkaan 15 minuutissa. Joskus voi mennä paljon kauemminkin.</p> <p>Kaiturin mielestä hänellä on iso etu isoon autoon verrattuna. Kauempana on toinen Taksi Helsingin auto, joka on tilataksi.</p> <p>– Asiakas ei yleensä valitse isoa autoa, jos sille ei ole tarvetta.</p> <p>Isoa taksia ajava <strong>Ile</strong> sanoo, että tilatakseihin liittyy yleinen harhaluulo.</p> <p>– Moni luulee, että tämä maksaa aina enemmän. 1–4 matkustajalla hinta on normaali. Tilataksin hinta tulee, jos matkustajia on viisi tai enemmän.</p> <p>Pasilan aseman maksuoperaattorina toimii Europark Finland.</p> <p></p>
</div>

</div>
</div>
</article>