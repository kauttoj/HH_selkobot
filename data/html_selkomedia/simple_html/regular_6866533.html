<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline"><span class="diks-ui-accent">Työmarkkinat | </span>Tällainen on nyt työtilanne Uudenmaan 15 suosituimmalla alalla </h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Rakennusalan työvoimapula on hellittänyt Uudellamaalla, mutta se lienee vain väliaikaista. Kuvituskuva. Timo Mustalampi" data-thumbnail="https://i.media.fi/incoming/7odbcm/7434254.jpg/alternates/SQUARE_240/7434254.jpg" href="https://i.media.fi/incoming/7odbcm/7434254.jpg/alternates/FREE_1440/7434254.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/7odbcm/7434254.jpg/alternates/FREE_960/7434254.jpg"/>
</a>
<figcaption class="diks-figure__caption">Rakennusalan työvoimapula on hellittänyt Uudellamaalla, mutta se lienee vain väliaikaista. Kuvituskuva. <span class="diks-figure__caption-info">Timo Mustalampi</span></figcaption></figure></div></div>
<div class="diks-article__content"><p class="diks-article__lead">Työvoiman kysyntä ja tarjonta ei ole tasapainossa yhdessäkään Uudenmaan 15 kysytyimmässä ammatissa. Näin kertoo Ennakointikamari. </p><div class="diks-byline">
<div class="diks-byline__text-wrapper"><p class="diks-byline__author">Minna Harmaala</p> <div class="diks-date">
<time class="diks-date__published" datetime="2024-06-18T07:00:00+03:00">18.6.2024 7:00</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Työvoimapula on helpottanut monilla aloilla Uudellamaalla, mutta se ei ole pelkästään hyvä uutinen.</p> <p>– Se valitettavasti johtuu siitä, että työvoiman kysyntä on niin paljon laskenut vaikean taloustilanteen vuoksei, kertoo <em>Helsingin Uutisille </em>projektipäällikkö <strong>Olli Oja </strong>Ennakointikamarista, joka on Helsingin seudun kauppakamarin koordinoima verkosto.</p>
 <p>Ennakointikamari julkaisee tänään tuoreimman tilannekatsauksensa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Yksi kovasta työvoimapulasta aiemmin kärsineistä aloista on rakennusala. Nyt uusien kerrostalojen rakentaminen on pitkälti jäissä, joten työntekijöitäkään ei tarvita entiseen malliin. Samoin ravintola-alalla on puhuttu pitkään työvoimapulasta, mutta työ- ja elinkeinoministeriön (TEM) tilastojen mukaan alalla on nyt ylitarjontaa työntekijöille. Osalla aloista voi myös olla työnhakijoita, jotka todellisuudessa eivät etsi oman alansa töitä.</p> <p>Oja huomauttaa, että taantuma on kuitenkin tilapäinen tila.</p> <p>– Ei voi sanoa, etteikö ongelma olisi kasvoillamme ihan pian.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div>
 <p>Työvoiman kysyntä ja tarjonta eivät ole tasapainossa yhdessäkään Uudenmaan kysytyimmistä 15 ammatista. Tämä tarkoittaa, että työvoimaa on joko liikaa tai liian vähän suhteessa työpaikkoihin – tai sitten on niin sanottu kohtaanto-ongelma eli joko alan hakijoiden osaaminen ei vastaa avoimien työpaikkojen vaatimuksia tai sitten työpaikat eivät vastaa hakijoiden toiveita.</p> <div class="diks-gallery js-diks-lightgallery rs_skip">
<figure class="diks-figure">



</figure>
</div> <p><strong class="diks-storyline__impact">Uudellamaalla </strong>eletäänkin nyt tilannetta, jossa samalla alalla voi olla paljon työttömiä työnhakijoita ja paljon avoimia työpaikkoja.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Esimerkiksi kuorma-auton ja erikoisajoneuvon kuljettajille on Uudellamaalla samaan aikaan tarjolla paljon avoimia työpaikkoja ja toisaalta työttömiä kuljettajia on paljon.</p> <p>– Usein saattaa olla esimerkiksi epäsäännöllisiä työaikoja, joiden vuoksi esimerkiksi perheelliset eivät pysty näitä työpaikkoja hakemaan, Olli Oja kertoo.</p> <p><strong class="diks-storyline__impact">Tilanne ei </strong>Ojan mukaan näytä merkittävästi parantuvan ainakaan vielä 2028 mennessä. Hän kaipaakin Uudellemaalle vahvempaa ohjausta.</p> <p>– Jonkun toimijan pitäisi osata mätsätä työpaikkoja ja työntekijöitä ja jos työnhakijalta puutuu jokin pieni palanen osaamista, sen pitäisi olla helposti paikattavissa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Eikö tätä varten ole TE-toimistot?</p> <p>– TE-toimistothan lakkaavat olemasta ensi vuoden alusta, mutta työvoimapalvelut jatkuvat. Tämän soisi olevan heidän ydintehtäväänsä. Toki heillä on myös esimerkiksi työttömyysturvasta ja näistä lausunnoista huolehtiminen.</p> <p>– Ideaalitilanteessa työvoimaviranomainen tuntee alan ja osaa ohjata, että hei. sinulta voisi puuttua tällainen koulutuspalikka, ja sitä on saatavissa täältä ja täältä.</p> <p>Toisaalta työvoimaviranomainen voisi myös järjestää koulutuksia, joilla saataisiin työnhakijoiden osaamista räätälöityä paremmin työnantajien tarpeisiin, Oja hahmottelee.</p>
</div>

</div>
</div>
</article>