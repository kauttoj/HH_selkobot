<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Helsingissä pääsee jo luistelemaan</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Jääkiekko on talvinen urheilulaji. Esko Tuovinen" data-thumbnail="https://i.media.fi/incoming/3ielu7/8354342.jpg/alternates/SQUARE_240/8354342.jpg" href="https://i.media.fi/incoming/3ielu7/8354342.jpg/alternates/FREE_1440/8354342.jpg">
<img alt="Kuvassa näkyy kahden luistelijan luistimet, mailat ja kiekko." class="diks-figure__image" decoding="sync" loading="lazy" src="https://i.media.fi/incoming/3ielu7/8354342.jpg/alternates/FREE_960/8354342.jpg"/>
</a>
<figcaption class="diks-figure__caption">Jääkiekko on talvinen urheilulaji. <span class="diks-figure__caption-info">Esko Tuovinen</span></figcaption></figure></div></div>
<div class="diks-article__content"><p class="diks-article__lead">Jäädytetyillä luistelukentillä saa luistella ilmaiseksi.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-11-24T10:05:00+02:00">24.11.2024 10:05</time>

									| Päivitetty <time class="diks-date__updated" datetime="2024-11-28T10:53:21+02:00">28.11.2024 10:53</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsingissä pääsee nyt ulos luistelemaan. Ensimmäinen tekojää on avoinna. Tekojää tarkoittaa, että jää on tehty koneella.</p> <p>Ensimmäinen tekojää on Alppiharjussa. Siellä on paikka nimeltä Brahenkenttä. Brahenkentän osoite on Helsinginkatu 25 a.</p> <h2 class="diks-sub-headline">Luistelemaan pääsee joka päivä</h2>
<p>Brahenkentällä saa luistella joka päivä.</p> <p>Kentällä on kaksi puolta. Toinen puoli on luistelijoille. Toinen puoli on mailapelaajille. Mailapelaajille tarkoitetulla puolella pelataan esimerkiksi jääkiekkoa.</p> <p>Kentän vieressä on kahvila. Kahvilassa voi teroittaa luistimet. Se tarkoittaa, että luistimista tehdään terävät.</p> <p>Kahvilassa voi myös vuokrata luistimet, mailat ja kypärät.</p> <p>Brahenkentän tekojää on auki pitkään. Se on auki maaliskuun puoleen väliin asti, jos talvinen sää jatkuu sinne asti. Muut Helsingin tekojäät ovat auki helmikuun loppuun asti.</p> <h2 class="diks-sub-headline">Oulunkylän kenttä on remontissa</h2>
<p>Yleensä ensimmäinen tekojää Helsingissä on Ogelin kenttä Oulunkylässä. Mutta tänä vuonna se on remontissa. Siksi Oulunkylän tekojää ei ole auki tänä talvena.</p> <p>Helsingissä on monta tekojäätä. Niillä saa luistella ilmaiseksi.</p> <h2 class="diks-sub-headline">Muitakin luistelukenttiä</h2>
<p>Helsingissä on aloitettu tekemään myös muita tekojäitä. Ne avataan marras- ja joulukuun aikana.</p> <p>Esimerkiksi Jätkäsaaressa on tekojää. Siellä jään tekeminen on vaikeaa, koska meri on lähellä. Meri tekee ilman lämpimäksi ja kosteaksi. Silloin jään tekeminen on vaikeaa.</p> <p>Helsingin tekojäiden aukioloajat ja luisteluajat löytyvät netistä. Osoite on <a href="https://liikunta.hel.fi/fi/pages/liikuntapaikat/tekojaakentat?gsid=bd815457-62c3-4fe8-81bb-178f026a5371">liikunta.hel.fi</a>.</p> <p></p>
</div>

</div>
</div>
</article>