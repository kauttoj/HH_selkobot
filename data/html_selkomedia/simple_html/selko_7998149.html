<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Uusi itämainen kauppa avattiin Malminkartanoon Helsinkiin</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Usman Khadimin kaupassa on kymmeniä teelaatuja. Vital-merkki tulee suoraan Khadimin kotimaasta Pakistanista Sanna Jompero-Lahokoski" data-thumbnail="https://i.media.fi/incoming/8tmuzy/10431122.jpg/alternates/SQUARE_240/10431122.jpg" href="https://i.media.fi/incoming/8tmuzy/10431122.jpg/alternates/FREE_1440/10431122.jpg">
<img alt="Mies seisoo hyllyn edessä. Hylle on täynnä ruokaainepaketteja. Miehellä on kaksi teepakkausta käsissään. Hän ojentaa pakkauksia kohti kuvaajaa." class="diks-figure__image" decoding="sync" loading="lazy" src="https://i.media.fi/incoming/8tmuzy/10431122.jpg/alternates/FREE_960/10431122.jpg"/>
</a>
<figcaption class="diks-figure__caption">Usman Khadimin kaupassa on kymmeniä teelaatuja. Vital-merkki tulee suoraan Khadimin kotimaasta Pakistanista <span class="diks-figure__caption-info">Sanna Jompero-Lahokoski</span></figcaption></figure></div></div>
<div class="diks-article__content"><p class="diks-article__lead">Malminkartanossa on nyt kolme itämaista kauppaa. Moni alueen asukas pohtii, riittääkö kaikille asiakkaita.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-10-21T14:35:00+03:00">21.10.2024 14:35</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Al Fateh Market Malminkartano on liike, joka myy itämaisia elintarvikkeita.</p> <p>Liiketila sijaitsee Malminkartanonaukiolla. Se oli ollut pitkään tyhjä ennen kuin Al Fateh market avasi siihen liikkeen.</p> <p>Malminkartanon asukkaat ovat kiinnostuneita uudesta kaupasta. Kaupan avaaminen aiheutti alkuviikolla asukkaissa kiinnostusta. <strong>Anatolij Rodinov</strong>, 39, kävi heti alkuviikosta tarkastamassa valikoiman. Hän on kotoisin Liettuasta.</p> <p>– Kävimme vain katsomassa, kun huomasimme, että tällainen kauppa on avattu. Myynnissä on paljon kalaa, rapuja, simpukoita ja muita mereneläviä, Rodinov sanoo.</p> <p>Hänen vaimonsa <strong>Natalia Rodinov</strong>, 28, huomasi isot, 20-kiloiset riisipakkaukset.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Anatolij ja Natalia Rodinov asuvat Malminkartanossa. He kävivät tutustumassa uuteen kauppaan. Pariskunta kiinnitti huomiota, että riisiä myydään isoissa, jopa 20 kilon pakkauksissa. <span class="diks-figure__caption-info">Sanna Jompero-Lahokoski</span></figcaption></figure>
</div> <h2 class="diks-sub-headline">Isommat liiketilat huokuttelivat Malminkartanoon</h2>
<p>Al Fateh Marketin omistaa <strong>Usman Khadim</strong>. Hän on kotoisin Pakistanista. Hänellä oli aikaisemin liike Pihlajanmäessä. Se suljettiin ja muutettiin varastoksi.</p> <p>– Pihlajamäessä ei ollut tarpeeksi asiakkaita. Koronan jälkeen myynti tippui tosi paljon. Täällä on isommat tilat.</p> <p>Khadim uskoo, että Malminkartanossa asiakkaita riittää. Liiketila on myös paljon isompi. Tilaa on nyt yli 400 neliötä.</p> <p>Khadim pitää liikettä yhdessä vaimonsa kanssa. Heillä on samanlainen liike myös Malmilla.</p> <p><strong>Anni Tripathi</strong>, 32, asuu Malminkartanossa. Hän on huomannut uuden liikkeen, kun on tullut junalta. Erityisesti intialaiset elintarvikkeet ja kasvisruokatuotteet kiinnostavat häntä.  </p> <p>– Olen tosi onnellinen, että täällä on paljon intialaista. Leppävaarassa Espoossa on hyvä kauppa, mutta se on vähän kaukana. Itämaisissa kaupoissa on usein turkkilaisia elintarvikkeita.</p> <p>Tripathi on naimisissa intialaisen miehen kanssa. Häntä kiinnostavat erityisesti riisihiutaleet ja makeat snackit.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Anni Tripathi tykkää intialaisesta ruuasta. Uusi kauppa oli iloinen yllätys. Usein hän käy ostamassa itämaisia mausteita ja ruokatarpeita Leppävaarasta Espoosta. Sinne on aika pitkä matka. <span class="diks-figure__caption-info">Sanna Jompero-Lahokoski</span></figcaption></figure>
</div> <h2 class="diks-sub-headline">Tuotteiden nimet ovat suomeksi ja englanniksi</h2>
<p>Tuotteiden nimet ovat esillä sekä suomeksi että englanniksi.</p> <p>– Päätimme, että tuotteiden nimet tulevat sekä suomeksi että englanniksi. Täällä käy niin paljon ihmisiä, jotka puhuvat englantia, Khadim toteaa.</p> <p>Varsinaiset avajaiset pidetään 1. päivä marraskuuta.</p> <p>Kaupan erikoisuus on omistajan mukaan se, että tavallisesti itämaiset kaupat ovat keskittyneet yhden maan tuotteisiin. Malminkartanon kaupasta saa karibialaisia, aasialaisia ja afrikkalaisia tuotteita.</p> <p>– Täältä voi ostamaan myös afrikkalaista ruokaa. Asiakas joutuu usein menemään moneen eri kauppaan, jotta saa haluamansa. Meiltä löytyy kaikkia. Kiinalaisia elintarvikkeita ei tosin vielä ole, mutta niitäkin otetaan, jos kysyntää on.</p> <h2 class="diks-sub-headline">Riittääkö kaikille asiakkaita?</h2>
<p>Sosiaalisessa mediassa on pohdittu sitä, miten Malminkartanossa ja sen lähellä sijaitseville itämaisille kaupoille käy. Malminkartanossa on nyt kolme itämaista kaippaa. Moni pohtii, riittääkö kaikille asiakkaita.</p> <p>– En tiedä, tarvitaanko näin montaa kauppaa. Kannelmäessä ja Vantaalla Myyrmäessä on useampi itämainen kauppa, <strong>Miriam Hightower</strong>, 37, pohtii.</p> <p>Hän on tullut tutustumaan uuteen kauppaan.</p> <p>Samaa pohtii kauppaan tutustumaan tullut <strong>Paula</strong>, 65. Hän asuu talossa, joka sijaitsee Malmoinkartanonaukion yläpuolella.</p> <p>– Alepa on hyvä, mutta kiva, että tänne saadaan uutta liiketoimintaa ja tarjontaa. Tila oli pitkään tyhjillään.</p> <p>Malminkartanonaukiolla avattiin vasta vähän aikaa sitten toinenkin itämainen kauppa. Koto Market sijaitsee entisen R-kioskin tilaan. Junaradan toisella puolella Luutnantinaukiolla toimii Amina Bazar.</p> <p></p>
</div>

</div>
</div>
</article>