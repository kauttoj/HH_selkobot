<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Korkeasaaren sisäänkäynti siirtyy</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Korkeasaareen pääsee raitiovaunulla vuonna 2027. Mari Lehmonen/Korkeasaari " data-thumbnail="https://i.media.fi/incoming/mzpqu1/8940682.jpg/alternates/SQUARE_240/8940682.jpg" href="https://i.media.fi/incoming/mzpqu1/8940682.jpg/alternates/FREE_1440/8940682.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/mzpqu1/8940682.jpg/alternates/FREE_960/8940682.jpg"/>
</a>
<figcaption class="diks-figure__caption">Korkeasaareen pääsee raitiovaunulla vuonna 2027. <span class="diks-figure__caption-info">Mari Lehmonen/Korkeasaari </span></figcaption></figure></div></div>
<div class="diks-article__content"><p class="diks-article__lead">Korkeasaaren saavutettavuus paranee lähivuosina. Eläintarha saa myös uuden sisäänkäynnin ja oman ratikkapysäkin.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-10-25T13:40:00+03:00">25.10.2024 13:40</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Korkeasaaren sisäänkäynti muuttuu. Syynä on valmisteilla oleva Kruunusillat, eli siltaa pitkin kulkeva pikaratikka, jonka myötä eläintarha saa myös oman ratikkapysäkin. Vuonna 2027 Korkeasaareen pääsee pikaraitiovaunulla.</p> <p><strong class="diks-storyline__impact">Kruunusiltojen</strong> rakentamisen myötä Korkeasaaren pääsisäänkäynti siirtyy Mustikkamaalta Korkeasaaren puolelle. Uusi sisäänkäynti rakentuu Korkeasaaren pohjoisrantaan.</p>
 <p><strong class="diks-storyline__impact">Ratikkapysäkin</strong> lisäksi eläintarha saa myös uuden lipunmyyntirakennuksen. Sen rakentaminen on jo alkanut. Rakennus valmistuu loppuvuodesta 2025.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Lipunmyynnin lisäksi rakennukseen tulee kahvila ja terassi sekä nykyistä laajempi eläintarhan myymälä.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Korkeasaaren toimitusjohtaja Sanna Hellström ja markkinointijohtaja Susanna Silvonen muurasivat aikakapselin uuden sisäänkäynnin peruskiveen. <span class="diks-figure__caption-info">Annika Sorjonen/ Korkeasaaren eläintarha</span></figcaption></figure>
</div> <p><strong class="diks-storyline__impact">Rakennuksen</strong> peruskivi muurattiin tämän viikon keskiviikkona, eli 23. päivä lokakuuta. Peruskiveen muurattiin Korkeasaaressa tehty aikakapseli, jonka sisälle säilöttiin muun muassa eläintarhan kartta, kuvia ja lista eläintarhan eläimistä muurauspäivänä.</p> <p>– Korkeasaari on yksi Helsingin tunnetuimmista vierailukohteista ja uusi sisäänkäynti Kruunusiltojen kautta yhdistää saaremme entistä paremmin osaksi kaupunkia. Rakennuksesta tulee Korkeasaaren julkisivu uuden ratikkalinjan käyttäjille, Korkeasaaren toimitusjohtaja <strong>Sanna Hellström</strong> toteaa tiedotteessa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Uuden sisäänkäyntirakennuksen suunnittelussa ja materiaaleissa on suosittu ekologisia ja luontoa huomioivia ratkaisuja, kuten lintuturvallisia lasiseiniä, puurakenteita sekä viherkatto, joka maisemoi rakennuksen osaksi ympäristöä.</p> <p>Rakennuksen on suunnitellut AFKS Arkkitehdit Frondelius+Keppo+Salmenperä. Pääurakoitsija on Arkta Rakennuskultti.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div>
 <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Kapseliin taltioitiin muun muassa Korkeasaaren kartta. <span class="diks-figure__caption-info">Annika Sorjonen/ Korkeasaaren eläintarha</span></figcaption></figure>
</div> <p><strong class="diks-storyline__impact">Kruunusillat</strong> on Laajasalon ja kantakaupungin välille rakennettava kymmenen kilometriä pitkä silta. Siltaa pitkin kulkevat raitiovaunut, kävelijät ja pyöräilijät.</p> <p>Reitille kuuluu kolme uutta siltaa. Sillat johtavat keskustasta Hakaniemenrannan kautta siltoja pitkin Korkeasaareen, josta reitti jatkuu Kruunuvuorenrantaan Laajasaloon.</p> <p>Helsingin kaupunginhallituksen konsernijaosto kuuli kokouksessaan tällä viikolla (21.10.) Korkeasaaren eläintarhan säätiön ajankohtaiskatsauksia.</p> <p></p>

</div>

</div>
</div>
</article>