<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Moni ravintola-alan työntekijä puhuu vain englantia</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Randall Muller on kohdannut rasismia koko elämänsä ajan. Hän ei mielestään ole kärsinyt siitä kuitenkaan yhtä paljon kuin monet muut. Laura Hujanen" data-thumbnail="https://i.media.fi/incoming/ocziex/10434599.jpg/alternates/SQUARE_240/10434599.jpg" href="https://i.media.fi/incoming/ocziex/10434599.jpg/alternates/FREE_1440/10434599.jpg">
<img alt="Mies valkoisessa paidassa katsoo kameraan. Taustalla on baaritiski." class="diks-figure__image" decoding="sync" loading="lazy" src="https://i.media.fi/incoming/ocziex/10434599.jpg/alternates/FREE_960/10434599.jpg"/>
</a>
<figcaption class="diks-figure__caption">Randall Muller on kohdannut rasismia koko elämänsä ajan. Hän ei mielestään ole kärsinyt siitä kuitenkaan yhtä paljon kuin monet muut. <span class="diks-figure__caption-info">Laura Hujanen</span></figcaption></figure></div></div>
<div class="diks-article__content"><p class="diks-article__lead">Yhä suurempi osa ravintoloissa työskentelevistä ei puhu suomea. Monikielinen henkilökunta voi olla myös hyvä asia.</p><div class="diks-byline">
<div class="diks-byline__text-wrapper"><p class="diks-byline__author">Laura Hujanen</p> <div class="diks-date">
<time class="diks-date__published" datetime="2024-10-17T10:15:00+03:00">17.10.2024 10:15</time>

									| Päivitetty <time class="diks-date__updated" datetime="2024-10-17T13:25:22+03:00">17.10.2024 13:25</time>
</div>
</div></div>
<div class="diks-article__inner-content"><div class="diks-article__storyline">
<p>Englantia puhuvien osuus ravintola-alan työntekijöistä on kasvanut. Alalta on jo helpompi saada töitä, vaikka ei osaisi suomea.</p> <p><strong>Randall Muller </strong>työskentelee Helsingissä Hogohuoneella bar managerina. Hän on muuttanut Suomeen vuonna 2016. Hän oli silloin naimisissa suomalais-zimbabwelaisen naisen kanssa. Mullerin isä on saksalainen ja äiti namibialainen.</p> <p>– Kun muutin tänne, oli hyvin vaikea saada töitä. Osasin vain englantia. Nykyään se hyväksytään helpommin.</p> <p>Ulkomaalaisia työntekijöitä on Suomessa ravintola-alalla noin kymmenen prosenttia. Näin kertoo Matkailu- ja Ravintolapalvelut Mara ry. Ruotsissa vastaava luku on 30.</p> <p>Englanti ravintoloiden asiakaspalvelukielenä herätti viime vuonna paljon keskustelua eri kanavissa. Esimerkiksi Yle kirjoitti aiheesta. Ylen juttujen yleisökommenteista käy ilmi, että monet kantasuomalaiset kokevat englanninkielisen palvelun epämukavana. Muller sanoo, että ravintolan työyhteisössä olisi hyvä olla sekä ulkomaalaistaustaisia että paikallisia työntekijöitä. Se auttaa asiakkaiden lisäksi myös työntekijöitä.</p> <p>– Meillä Hogohuoneessa on hyvä tasapaino ulkomaalaisissa ja paikallisissa työntekijöissä. Jos joku asiakkaista ei ymmärrä englantia, voin pyytää suomenkielistä työntekijää hoitamaan tilanteen.</p> <h2 class="diks-sub-headline">Tee kielen oppimisesta hauskaa</h2>
<p>Muller on opiskellut suomea muutaman vuoden ajan. Koulussa opettajat eivät kuitenkaan ymmärrä, mikä suomen kielen oppimisessa on vaikeaa ulkomaalaistaustaiselle. Muller onkin oppinut kieltä paljon ravintolassa, jossa kuulee suomen kieltä joka päivä.</p> <p>– Se auttaa kotoutumisessa, kun on jatkuvasti tilanteessa, jossa kieltä kuulee.</p> <p>Hogohuoneessa oppimisesta yritetään tehdä hauskaa. Esineisiin kiinnitetään pieniä lappuja, joissa on niiden suomenkieliset nimet. Samaa Muller on nähnyt muissakin työpaikoissaan, kuten Holiday Barissa ja Presto-ravintolassa. Mullerille suomen kielen puhuminen on kuitenkin edelleen vaikeaa. Hän kokee puhumisen siksi epämukavaksi. Välillä hän kuitenkin kokeilee puhua suomea myös asiakkaille.</p> <p>– Yleensä se on asiakkaista hauskaa. Nauramme ja vaihdamme kielen takaisin englantiin.</p> <p>Hän toivoisi kärsivällisyyttä, kun ulkomaalainen yrittää puhua suomea. Jos ei osaa kieltä vielä kunnolla, hän kannustaa kuitenkin rohkeasti puhumaan. Turvallisuuden kannalta on myös tärkeää opetella sanastoa, jota tarvitaan ongelmatilanteissa.</p> <p>– Jos on vaarana syntyä tappelu, pystyy tunnistamaan tärkeitä sanoja ja välttää tilanteen pahenemisen.</p> <p>Hogohuoneessa työntekijöiden yhteinen kieli on englanti. Myös kaikki yrityksen materiaalit sekä asiakasviestintä tehdään englanniksi. Esimerkiksi tilausjärjestelmistä on saatavilla käännösversiot. Se auttaa työntekijöitä, jotka eivät osaa suomea.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Mia Pikkarainen tutkii cocktaillistaa ja baarimestari Jordan Smithin kanssa. He työskentelevät Hotel Lilla Robertsissa. Smith on brittiläinen. Pikkaraisen mielestä monikulttuurisuus on suuri rikkaus työyhteisössä. Ala tarvitsee maahanmuttajia, jotta tekijöitä riittää. <span class="diks-figure__caption-info">Laura Hujanen</span></figcaption></figure>
</div> <h2 class="diks-sub-headline">Valmenna esihenkilöt johtamaan monikielistä tiimiä</h2>
<p>Myös Hotel Lilla Robertsissa työntekijöiden materiaalit on tehty englanniksi, kertoo ravintolatoimenjohtaja <strong>Mia Pikkarainen</strong>.</p> <p>– Näin on ollut monessa muussakin paikassa, jossa olen ollut töissä.</p> <p>Tiimipalaverit pidetään joko englanniksi tai suomeksi. Jos palaveri on suomeksi, kirjallisen materiaalin saa kuitenkin englanniksi. Pikkaraisen mukaan ulkomaalaistaustaiset työntekijät oppivat työn ohessa suomea sen verran hyvin, että he voivat itse toivoa palaverin kieleksi suomea.</p> <p>Pikkarainen on työskennellyt johtotehtävissä ravintola- ja matkailualalla jo 17 vuotta. Hänen mukaansa työyhteisöt alalla ovat nykyään niin monikulttuurisia ja kansainvälisiä, että työkieli on kääntynyt englanniksi.</p> <p>Kun samassa tiimissä on eri kieliä puhuvia, voi syntyä tiimin sisäisiä porukoita. He puhuvat keskenään omalla kielellään. Silloin muille voi syntyä tunne, etteivät ole mukana kaikessa. Siksi tärkeintä on esihenkilöiden valmentaminen.</p> <p>– He ovat avainhenkilöitä huomaamaan tämän ja voivat puuttua asiaan.</p> <h2 class="diks-sub-headline">Valmistautukaa vaikeisiin tilanteisiin</h2>
<p>Asiakkaiden kanssa voi tulla ongelmia, jos asiakas ei saa palvelua suomeksi.</p> <p>– Asiakas voi turhautua ja pyytää toista tarjoilijaa.</p> <p>Joskus asiakkaan käytös muuttuu epäasialliseksi. Omalla urallaan Pikkarainen ei ole nähnyt pahoja tilanteita, mutta on kuullut niistä. Sellaisiin on hyvä varautua. Työntekijöitä voi ohjeistaa, miten tilanteessa kannattaa toimia.</p> <p>– Asiatonta käyttäytymistä ei tarvitse hyväksyä. Näissä tilanteissa on tärkeää pysyä rauhallisena ja kertoa asiakkaalle, että kommunikointitapaa täytyy muuttaa.</p> <p>Tilanteita voi myös ennaltaehkäistä. Yleensä asiakkaan käytökseen on syynä se, että hänelle on vaikeaa puhua englantia. Asiakas purkaa sitten omaa pahaa oloaan työntekijään. Pikkaraisen mukaan tällaisissa tilanteissa huomaa aika pian, jos asiakkaalla on epämukava olo. Silloin voi itsekin pyytää kollegan auttamaan tai vaihtaa tarjoilijaa.</p> <p>Monikulttuurisuus työyhteisössä on kuitenkin ennen kaikkea hyvä asia, muistuttaa Pikkarainen. Hotel Lilla Robertsin työntekijät puhuvat 14 kieltä. Melkein aina löytyy työntekijä, joka osaa palvella kansainvälisiä asiakkaita heidän omalla äidinkielellään.</p> <p>Pikkarainen itse on oppinut paljon uusista kulttuureista eri taustasta tulevien työntekijöiden ansiosta.</p> </div>

</div>
</div>
</article>