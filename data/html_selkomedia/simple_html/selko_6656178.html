<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Valtio antaa seitsemän miljoonaa uuden Ilmailumuseon rakentamiseen</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Suomen Ilmailumuseo tarvitsee uudet tilat. Nyt uuden museon rakentamiseen on saatu valtiolta rahaa. Suomen Ilmailumuseo/Antti Laukkanen " data-thumbnail="https://i.media.fi/incoming/86sda1/6475562.jpg/alternates/SQUARE_240/6475562.jpg" href="https://i.media.fi/incoming/86sda1/6475562.jpg/alternates/FREE_1440/6475562.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/86sda1/6475562.jpg/alternates/FREE_960/6475562.jpg"/>
</a>
<figcaption class="diks-figure__caption">Suomen Ilmailumuseo tarvitsee uudet tilat. Nyt uuden museon rakentamiseen on saatu valtiolta rahaa. <span class="diks-figure__caption-info">Suomen Ilmailumuseo/Antti Laukkanen </span></figcaption></figure></div></div>
<div class="diks-article__content"><p class="diks-article__lead">Uuden Ilmailumuseon rakentaminen voidaan aloittaa pian. Rahaa tarvitaan kuitenkin vielä lisää.</p><div class="diks-byline">
<div class="diks-byline__text-wrapper"><p class="diks-byline__author">Tiina Örn</p> <div class="diks-date">
<time class="diks-date__published" datetime="2024-03-27T07:25:00+02:00">27.3.2024 7:25</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Uuden Ilmailumuseon rakentamishanke saa valtiolta seitsemän miljoonaa euroa.</p> <p>– Summa on juuri se, jota Ilmailumuseo on hankkeelle valtiolta toivonut, museonjohtaja <strong>Pia Illikainen </strong>sanoo.</p> <p>Valtion tuki tekee mahdolliseksi sen, että hanke voidaan käynnistää heti.</p> <p>– Toiveena on, että uuden Ilmailumuseon rakentaminen päästäisiin aloittamaan kesän alussa 2025 tai viimeistään syksyllä 2025. Uusi museo voisi avautua vuonna 2027, Illikainen kertoo.</p> <p>Hankkeen kokonaiskustannusarvio on noin 20 miljoonaa euroa.</p> <h2 class="diks-sub-headline">Hanke tarvitsee vielä muutakin rahoitusta</h2>
<p>Seuraavana on vuorossa uudisrakennushankkeen toteuttajien valinta. Jotta rakentaminen voidaan aloittaa, tarvitaan myös toteuttamiskelpoinen suunnitelmaa.</p> <p>Valtion rahoituksen lisäksi hanke tarvitsee vielä muuta rahoitusta. Illikaisen mukaan valtion osuuden varmistuttua muu rahoitus järjestyy.</p> <p>– Myös Vantaan kaupungilla on hankkeessa monta roolia.</p> <h2 class="diks-sub-headline">Keskusteluja käytiin monta vuotta</h2>
<p>Valtion rahoituksesta on käyty neuvotteluja monta vuotta. Illikainen sanoo, että yhteistyö opetus- ja kulttuuriministeriön kanssa on ollut hyvää.</p> <p>– Olemme koko ajan luottaneet siihen, että rahoitus järjestyy.</p> <p>Tiede- ja kulttuuriministeri <strong>Sari Multala</strong> toteaa Suomen Ilmailumuseon olevan valtakunnallisesti merkittävä toimija.</p> <p>– Jotta toiminta voi kehittyä, tarvitaan uudet tilat, Multala sanoo ministeriön tiedotteessa.</p> <p>Mutala asuu itsekin Vantaalla.</p> <p>Suomen Ilmailumuseo on ilmailun valtakunnallinen vastuumuseo. Se tallentaa ja esittää monipuolisesti Suomen siviili-, sotilas- ja viranomaisilmailuun liittyvää aineistoa.</p> <p>Ilmailumuseon nykyiset museotilat eivät ole enää toimivat.</p> <p></p>
</div>

</div>
</div>
</article>