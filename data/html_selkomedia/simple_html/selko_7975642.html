<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Kauppakeskus Rediin aukesi ilmainen palvelu lapsiperheille</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Bella Järvimaa-Kajander (vas.) ja Fatou S.K. Darboe laittavat tarjottavia pöytään. Sara Akinci" data-thumbnail="https://i.media.fi/incoming/apz3r2/10422964.jpg/alternates/SQUARE_240/10422964.jpg" href="https://i.media.fi/incoming/apz3r2/10422964.jpg/alternates/FREE_1440/10422964.jpg">
<img alt="Kaksi naista purkaa ruokakasseja." class="diks-figure__image" decoding="sync" loading="lazy" src="https://i.media.fi/incoming/apz3r2/10422964.jpg/alternates/FREE_960/10422964.jpg"/>
</a>
<figcaption class="diks-figure__caption">Bella Järvimaa-Kajander (vas.) ja Fatou S.K. Darboe laittavat tarjottavia pöytään. <span class="diks-figure__caption-info">Sara Akinci</span></figcaption></figure></div></div>
<div class="diks-article__content"><p class="diks-article__lead">Perhekahvila on auki kahtena päivänä viikossa.</p><div class="diks-byline">
<div class="diks-byline__text-wrapper"><p class="diks-byline__author">Sara Akinci</p> <div class="diks-date">
<time class="diks-date__published" datetime="2024-10-16T07:15:00+03:00">16.10.2024 7:15</time>

									| Päivitetty <time class="diks-date__updated" datetime="2024-10-17T15:44:29+03:00">17.10.2024 15:44</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Kauppakeskus Redissä on hiljaista torstai-aamuna. Kun kello on 10, alkaa paikalle tulla vanhempia lastenvaunujen kanssa. Mannerheimin lastensuojeluliiton perhekahvila aukeaa.</p> <p>Perhekahvila on auki kaksi kertaa viikossa. Siellä on vapaaehtoisia töissä. Vapaaehtoiset eivät saa työstään palkkaa. Tarjolla on kahvia, teetä, keksejä ja lasten maissinaksuja. Ne on ostettu Kalasataman asukasyhdistyksen rahalla. Tärkeintä ei ole kuitenkaan tarjoilu. On tärkeintä, että lapset ja vanhemmat tapaavat toisiaan.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">"Täällä lapset pääsevät ihmettelemään muita lapsia ja oppimaan toisiltaan", Lassi Vierikko sanoo. Vierellä Ramona-tytär. <span class="diks-figure__caption-info">Sara Akinci</span></figcaption></figure>
</div> <p>– Pidän tällaista toimintaa korvaamattoman tärkeänä. On mielettömän ihanaa, että on tällainen mahdollisuus. On ohjattua toimintaa ja vertaisryhmä samassa elämäntilanteessa oleville. Se on todella arvokasta,<strong> Lassi Vierikko</strong>, 41, sanoo.</p> <p>Hän on perhekahvilassa ensimmäistä kertaa tyttärensä <strong>Ramonan</strong> kanssa. Kalasataman perhekahvila on ollut auki kolme viikkoa.</p> <p>– On tärkeää, että lapsella on ohjelmaa, mutta myös aikuisille on tärkeää päästä tapaamaan ihmisiä. On kiva vaihtaa kokemuksia muiden kanssa.</p> <p>Vierikko tykkää perhekahvilasta erityisesti syksyllä, kun ulkona sataa ja tuulee. Sisällä leikkiminen on hyvä vaihtoehto ulkoilulle.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Bella Järvimaa-Kajander ohjaa perhekahvilassa myös jumppa-muskarin. <span class="diks-figure__caption-info">Sara Akinci</span></figcaption></figure>
</div> <p><strong>Emma Naumanen</strong>, 33, on perhekahvilassa ensimmäistä kertaa<strong> Evelin</strong>-vauvansa kanssa.</p> <p>– Päivät kävisivät tylsäksi, jos olisi vain kotona. On tärkeää, että on jotain ohjelmaa. Siitä saa paljon energiaa.</p> <p>Naumanen on yllättynyt siitä, kuinka paljon Redissä on tiloja lapsille ja aikuisille.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Ennen kahvia jumpattiin ja leikittiin. <span class="diks-figure__caption-info">Sara Akinci</span></figcaption></figure>
</div> <p>Paikalla on 20 aikuista ja lasta. Ennen kahvia on jumppa-muskari. Sen järjestää <strong>Bella Järvimaa-Kajander</strong>, 58. Hän on entinen jumppaohjaaja ja Kalasataman alueen aktiivi.</p> <p>– Minulla on neljä aikuista lasta, neljä lastenlasta, koira ja vielä hoitokoiriakin. Olen MLL:n hallituksen jäsen, ja tänään olen täällä vetämässä perhekahvilaa, Järvimaa-Kajander kertoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Fatou S.K. Darboen Modou-vauva nukkui sikeästi pöydän päällä. <span class="diks-figure__caption-info">Sara Akinci</span></figcaption></figure>
</div> <p>Jumpan jälkeen Järvimaa-Kajander ja <strong>Fatou S.K. Darboe</strong>, 25, tarjoilevat kahvia. Darboe on perhekahvilassa auttamassa. Ilman vapaaehtoisia perhekahvila ei voisi olla auki. Darboella on mukanaan kuukauden ja kahden viikon ikäinen <strong>Modou</strong>-poika.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Perhekahvila on auki Redissä tiistaisin ja tostaisin. <span class="diks-figure__caption-info">Sara Akinci</span></figcaption></figure>
</div> <p><strong>Marjatta Tuokko</strong>, 68, on perhekahvilassa lapsenlapsensa kanssa. Hän asuu itse Järvenpäässä, mutta tulee Kalasatamaan kolme kertaa viikossa hoitamaan lapsenlastaan. Tuokko on käynyt perhekahviloissa omien lastensa kanssa.</p> <p>– Hoidin lapsiani kotona seitsemän vuotta. On tosi tärkeää, että lapset ja vanhemmat tapaavat toisiaan. On varmasti paljon nuoria äitejä, jotka eivät tunne muita vanhempia. Täällä heitä voi tavata.</p> <p>Tuokko sanoo, että perhekahvilat ovat hyviä paikkoja tavata muita perheitä. Hänen lapsenlapsensa tykkää tulla perhekahvilaan.</p> <p>– Hän on aina silmät kirkkaina, kun tajuaa että tullaan taas tänne. Tämä on lapselle sosiaalista toimintaa, ja oppii jakamaan lelujakin.</p> <p>Perhekahvilan lisäksi Tuokko tykkää Kalasatamasta.</p> <p>– Tyttäreni on asunut täällä puoli vuotta. Olen aivan ihastunut alueeseen! Paikka on ihana ja merenrannat ovat todella kauniit. Tällä hetkellä tyttärenpoika tykkää keinupuistosta.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Perhekahvilaa vastapäätä sijaitsee Kalasataman kirjasto. <span class="diks-figure__caption-info">Sara Akinci</span></figcaption></figure>
</div> <p>Kello 11 perhekahvilassa on hiljaisempaa. Pienten lasten syömis- ja nukkumisajat määräävät päivän rytmin. Osa on lähtenyt kotiin tai ostoksille. On leikitty ja jumpattu, aikuiset ovat saaneet jutella.</p> <p></p>
</div>

</div>
</div>
</article>