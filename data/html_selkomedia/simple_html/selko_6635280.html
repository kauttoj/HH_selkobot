<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Paljon työpaikkoja tarjolla uudella tehtaalla Vantaalla</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Eatonin tehdas muutti Vantaan Tuupakkaan. Juho Kuva" data-thumbnail="https://i.media.fi/incoming/lbzrlv/9190710.jpg/alternates/SQUARE_240/9190710.jpg" href="https://i.media.fi/incoming/lbzrlv/9190710.jpg/alternates/FREE_1440/9190710.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/lbzrlv/9190710.jpg/alternates/FREE_960/9190710.jpg"/>
</a>
<figcaption class="diks-figure__caption">Eatonin tehdas muutti Vantaan Tuupakkaan. <span class="diks-figure__caption-info">Juho Kuva</span></figcaption></figure></div></div>
<div class="diks-article__content"><p class="diks-article__lead">Eaton siirsi toimintonsa Espoosta Vantaalle viime vuonna. Se on kansainvälinen energianhallintayhtiö. Nyt tehtaalle tarvitaan lisää työntekijöitä.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-03-18T09:15:00+02:00">18.3.2024 9:15</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Eaton hakee paljon uusia työntekijöitä Vantaalle. Eaton on energianhallintayhtiö.</p> <p>Yhtiö tarvitsee tänä vuonna 70 uutta työntekijää. Heille valmistui viime vuonna uusi tehdas Tuupakan alueelle Vantaalle.</p> <p>Uusia työntekijöitä tarvitaan varsinkin laitteiden kokoonpanotöihin. Asennus- ja kokoonpanopuolen lisäksi tarvitaan työntekijöitä testaukseen ja varastologistiikkaan. Myös työnjohtajia ja toimihenkilöitä tarvitaan etenkin hankinnan ja laadunvalvonnan puolella.</p> <p>– Tavoite on palkata 40 uutta työntekijää juhannukseen mennessä ja 70 vuoden loppuun mennessä, sanoo tehtaanjohtaja <strong>Petri Koskinen</strong> tiedotteessa.</p> <p>Eaton on Yhdysvaltalainen pörssiyhtiö. Se on maailman suurimpia kolmivaiheisten varavoimajärjestelmien (UPS) valmistajia.</p> <p>Yhtiön tehdas valmistui Kehä III:n varrelle Tuupakkaan loppusyksystä 2023. Yritys siirsi toimintonsa Espoosta Vantaalle entistä suurempiin tiloihin.</p> <p>Tehtaassa kehitetään ja valmistetaan varavoimajärjestelmiä (UPS), jotka suojaavat elektronisia laitteita yleisimmiltä virtaongelmilta, kuten sähkökatkoksilta.</p> <p>Varavoimajärjestelmiä tarvitaan datakeskuksissa, liike- ja teollisuusrakennuksissa sekä terveydenhuollon ja meriteollisuuden kohteissa.</p> <p>Eatonin tuotantolaitos työllistää nyt yli 300 työntekijää.</p> <p></p>
</div>

</div>
</div>
</article>