<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">HOK-Elanto palkkaa yli 100 työntekijää uuteen keräilykeskukseensa Vantaalla</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="HOK-Elannon kehitysjohtaja Jukka Ranua esittelee uutta keräyskeskusta. HOK-Elanto/Lari Lappalainen" data-thumbnail="https://i.media.fi/incoming/4x5x1t/8263584.jpg/alternates/SQUARE_240/8263584.jpg" href="https://i.media.fi/incoming/4x5x1t/8263584.jpg/alternates/FREE_1440/8263584.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/4x5x1t/8263584.jpg/alternates/FREE_960/8263584.jpg"/>
</a>
<figcaption class="diks-figure__caption">HOK-Elannon kehitysjohtaja Jukka Ranua esittelee uutta keräyskeskusta. <span class="diks-figure__caption-info">HOK-Elanto/Lari Lappalainen</span></figcaption></figure></div></div>
<div class="diks-article__content"><p class="diks-article__lead">Kymmenien miljoonien eurojen keräilykeskus aloittaa toimintansa Veromiehessä kesän aikana.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-03-25T10:50:00+02:00">25.3.2024 10:50</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="6651721" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>HOK-Elanto etsii yli sataa työntekijää Vantaalla. Työntekijöitä tarvitaan uuteen ruuan verkkokaupan keräilykeskukseen.</p> <p>Keräilykeskus aloittaa toimintansa kesän aikana. Se sijaitsee Veromiehessä osoitteessa Manttaalitie 8. Se on lähellä kehä kolmosta ja lentoasemaa.</p> <p>Keräilyeskus työllistää yli 200 logistiikkatyöntekijää. Heistä suurin osa työskentelee uudenlaisessa työssä kolmessa vuorossa. Tehtävä yhdistää myymälässä tehtävän keräilytyön ja logistiikka-alan varastotyön.</p> <p>Keskus on suurelta osin automatisoitu. Ihmisten kanssa siellä työskentelee yli 100 keräilyrobottia.</p> <p>Kokoaikaisten vakityöntekijöiden haku on käynnissä 26. maaliskuuta saakka. Työskentely alkaa aikaisintaan toukokuussa.</p> <p>Keräilykeskus on<strong class="diks-storyline__impact"> </strong>HOK-Elannolta kymmenien miljoonien eurojen investointi, jolla se varautuu ruuan verkkokaupan kasvuun lähivuosina. Sieltä toimitetaan asiakkaiden verkkokauppatilauksia pääkaupunkiseudulle ja lähikuntiin. Keskus palvelee päivittäin tuhansia kotitalouksia. Keräilykeskuksen avulla HOK-Elanto pystyy tuplaamaan nykyisen toimituskapasiteettinsa.</p>
</div>

</div>
</div>
</article>