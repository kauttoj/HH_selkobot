<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Selkokielestä on tullut yhä tärkeämpi osa yritysten arkea – "Jokainen meistä voi olla kotouttaja"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Vantaan Sanomat järjesti Tikkurilassa Galleria K:ssa Kieli kotouttaa -keskustelutilaisuuden, jossa oli puhumassa asiantuntijoita ja yrityksen edustajia. Päivi Tuovinen" data-thumbnail="https://i.media.fi/incoming/fte29t/9555921.jpg/alternates/SQUARE_240/9555921.jpg" href="https://i.media.fi/incoming/fte29t/9555921.jpg/alternates/FREE_1440/9555921.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/fte29t/9555921.jpg/alternates/FREE_960/9555921.jpg"/>
</a>
<figcaption class="diks-figure__caption">Vantaan Sanomat järjesti Tikkurilassa Galleria K:ssa Kieli kotouttaa -keskustelutilaisuuden, jossa oli puhumassa asiantuntijoita ja yrityksen edustajia. <span class="diks-figure__caption-info">Päivi Tuovinen</span></figcaption></figure></div></div>
<div class="diks-article__content"><p class="diks-article__lead">– On hassua odottaa, että maahanmuuttaja oppisi suomea vain suomen kielen kursseilla, sanoo HOK-Elannon ravintolapalvelujen henkilöstöpäällikkö.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-08-30T17:06:32+03:00">30.8.2024 17:06</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Selkeä suomen kieli on yhä tärkeämpi työelämässä käytettävä kieli. Lassila &amp; Tikanoja palveluyrityksessä on ryhdytty tänä vuonna tekemään työntekijöille suunnattuja materiaaleja selkokielellä. Yrityksen kiinteistöpalveluissa työskentelee noin 5 000 ihmistä, joilla on arviolta 90 eri kansallisuutta.</p> <p>– Aiemmin käänsimme materiaalit englanniksi, mutta meillä on paljon myös aivan muunkielisiä työntekijöitä. Olemme päättäneet panostaa selkosuomeen ja sen rinnalla selkeään englantiin, kertoo Lassila &amp; Tikanojan työvoimahankkeen projektipäällikkö <strong>Terhi Raisio.</strong></p> <p>Raisio oli kertomassa kokemuksia työnantajan näkökulmasta perjantaina <em>Vantaan Sanomien</em> järjestämässä Kieli kotouttaa –keskustelutilaisuudessa. Kaikille avoin tilaisuus pidettiin Tikkurilassa Galleria K:ssa. Tilaisuudessa oli paikalla työelämän edustajia sekä selkokielen asiantuntijoita. Tilaisuus striimattiin ja tallenne on katsottavissa <a href="https://www.vantaansanomat.fi/paikalliset/7793492">täältä</a>.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Lassila &amp; Tikanojan työvoimahankkeen projektipäällikkö Terhi Raisio kertoo yrityksen tukevan työntekijöiden suomen kielen opiskelua. <span class="diks-figure__caption-info">Päivi Tuovinen</span></figcaption></figure>
</div> <p>Raision mukaan yrityksessä vaaditaan suomen kielen taitoa vain, jos työtehtävä itsessään sitä vaatii. Hän sanoo, että tärkeintä on, että esihenkilön kanssa löytyy yhteinen kieli.</p> <p>Lassila &amp; Tikanoja haluaa tukea työntekijöiden suomen kielen opiskelua esimerkiksi mahdollistamalla kieliopintoja työajalla.</p> <p>– Järjestämme suomen kielen opetusta tarpeen ja kiinnostuksen mukaan. Lisäksi tarjoamme esihenkilöille kielitietoista ohjausta, jotta he osaavat käyttää selkeää suomea, Raisio selvittää.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">HOK-Elannon ravintolapalvelujen henkilöstöpäällikkö Satu Vennala korostaa, että työelämässä on hyvä mahdollisuus oppia suomen kieltä. <span class="diks-figure__caption-info">Päivi Tuovinen</span></figcaption></figure>
</div> <p><strong class="diks-storyline__impact">HOK-Elannon</strong> ravintolapalveluissa työskentelee noin 650 henkilöä, joista 15 prosenttia on muun kuin Suomen kansalaisia. Työntekijällä ja esihenkilöllä tulee olla yhteisenä kielenä joko suomi tai englanti.</p> <p>– Kaikissa työtehtävissä ei tarvita suomea, mutta näemme suomen kielen merkityksellisyyden kotoutumisen ja ylipäätään yhteiskuntaan kiinnittymisen kannalta, kertoo HOK-Elannon ravintolapalvelujen henkilöstöpäällikkö <strong>Satu Vennala</strong>.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Vennala korostaa, että työelämässä on hyvä mahdollisuus oppia kieltä.</p>
<blockquote class="voice-no-read rs_skip diks-blockquote">
<p class="diks-blockquote__text">Selkokielessä sisältö ja sanat ovat yksinkertaisempia.</p><cite class="diks-blockquote__cite">Vantaa.fi-sivuston päätoimittaja Johanna Hytönen</cite></blockquote> <p>– On hassua odottaa, että maahanmuuttaja oppisi suomea vain suomen kielen kursseilla, jossa muutkin ovat maahanmuuttajia.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">HOK-Elannossa ravintolapäällikkönä työskentelevä Francisco Merida sanoo, että työntekijän oma asenne ratkaisee, ei kielitaito. <span class="diks-figure__caption-info">Päivi Tuovinen</span></figcaption></figure>
</div> <p>HOK-Elannossa ravintolapäällikkönä työskentelevä <strong>Francisco Merida</strong> toivoo, että muutkin työnantajat antaisivat ulkomaalaistaustaisille ihmisille rohkeammin mahdollisuuden oppia kieltä työtä tekemällä.</p> <p>– Me annamme mahdollisuuden kaikille. Riittää, kun hänellä on tosi hyvä asenne, hän mahtuu meille, Merida korostaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div>
 <p>– Ei meillä olisi mitään mahdollisuuksia toimia menestyksekkäästi, jos emme olisi jo 15 vuotta sitten lähteneet kansainväliseen rekrytointiin, Vennala sanoo.</p> <p>Selkokieliselle viestinnälle on suuri tarve myös kunnissa. Tämä on huomattu Vantaan kaupungissa, jossa on viestitty selkokielellä viime vuodesta asti. Vantaa on Suomen monikulttuurisin kaupunki ja siellä puhutaan yli 120 eri kieltä.</p> <p>– Näemme selkokielen yhdenvertaisuusasiana. Selkokieli on hyvä tie kotoutumiseen, sanoo Vantaa.fi-sivuston päätoimittaja <strong>Johanna Hytönen</strong>.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Galleria K:ssa pidetyssä keskustelutilaisuudessa olivat puhumassa Vantaa.fi-sivuston päätoimittaja Johanna Hytönen (keskellä) ja Selkomedian sisältöstrategi ja tuottaja Tiina Parikka. Eri asiantuntijoita tilaisuudessa haastatteli Vantaan Sanomien ja Selkovantaalaisen päätoimittaja Mia Laakso. <span class="diks-figure__caption-info">Päivi Tuovinen</span></figcaption></figure>
</div> <p>Hytösen mukaan kaupungin saama palaute selkokielisestä viestinnästä on ollut erittäin positiivista.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>– Koko ajan tulee toiveita, että selkokieltä halutaan lisää. Tarvetta on paljon.</p> <p>Hytönen tietää, että selkeä yleiskieli ja selkokieli sekoitetaan usein.</p> <p>– Selkokielessä sisältö ja sanat ovat yksinkertaisempia, mutta selkokielessä on myös erilaisia sävyjä, Hytönen kertoo.</p> <p>Selkomedian sisältöstrategi ja tuottaja<strong> Tiina Parikan</strong> mukaan selkokielessä on tärkeää miettiä sanoja ja lauserakenteita. Selkomedia on Suomen ainoa paikallisia uutisia selkosuomella julkaiseva media.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div> <p>– Selkokielessäkin meillä on erilaisia selkokielen tarvitsijoita, Parikka muistuttaa.</p> <p><strong class="diks-storyline__impact">Arjen tasolla</strong> ja tarvittaessa aivan kädestä pitäen suomen kieltä opettaa Moninainen arki -hanke. Vantaan ja Helsingin seurakuntien yhteinen Moninainen arki -hanke auttaa EU:n ulkopuolelta muuttaneita kotiäitejä kotoutumaan parantamalla monilukutaitoa.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Moninainen arki -hankeen Kaisa Aalto muistuttaa, että jokainen voi olla kotouttaja omassa arjessaan. <span class="diks-figure__caption-info">Päivi Tuovinen</span></figcaption></figure>
</div> <p>Hankkeessa työskentelevä<strong> Kaisa Aalto</strong> järjestää Myyrmäessä kävelyjä, joissa äidit pääsevät tutustumaan lähialueeseensa.</p> <p>– Opettelemme yhdessä tuntemaan paikkoja, kuten missä on kirjasto ja leikkipaikat, Aalto selvittää.</p> <p>Aallon mukaan hankkeessa panostetaan monilukutaitoon, johon kuuluvat esimerkiksi merkit, kuvat ja äänet eli ei ainoastaan lukeminen ja kirjoittaminen. Aalto tietää, että esimerkiksi liikennemerkit eivät ole kaikille tuttuja.</p> <p>– Jokainen meistä voi olla kotouttaja. Se lähtee omasta arjesta esimerkiksi toivottamalla hyvää huomenta toiselle ihmiselle bussipysäkillä.</p> <p>Kieli kotouttaa -keskustelutilaisuus oli osa Vantaan kotiseutupäiviä. Eri asiantuntijoita tilaisuudessa haastatteli Vantaan Sanomien ja Selkovantaalaisen päätoimittaja <strong>Mia Laakso</strong>.</p>  <p></p>



<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>