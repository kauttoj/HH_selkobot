<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Naisten pukeutumiseen puuttuvan kyltin tuonut mies aikoo jatkaa toimiaan: Ei onnistu, jyrähtää toimitusjohtaja</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Kauppakeskus Itiksen ja Eastonin yhsitävä Hansasilta ylittää Itäväylän. Jussi Vehkasalo" data-thumbnail="https://i.media.fi/incoming/sp6d8c/1105426.jpg/alternates/SQUARE_240/1105426.jpg" href="https://i.media.fi/incoming/sp6d8c/1105426.jpg/alternates/FREE_1440/1105426.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/sp6d8c/1105426.jpg/alternates/FREE_960/1105426.jpg"/>
</a>
<figcaption class="diks-figure__caption">Kauppakeskus Itiksen ja Eastonin yhsitävä Hansasilta ylittää Itäväylän. <span class="diks-figure__caption-info">Jussi Vehkasalo</span></figcaption></figure></div></div>
<div class="diks-article__content"><p class="diks-article__lead">Musliminaisten pukeutumista ohjeistanut kyltti Itäkeskuksessa on puhuttanut mediassa.</p><div class="diks-byline">
<div class="diks-byline__text-wrapper"><p class="diks-byline__author">Marjo Rämö</p> <div class="diks-date">
<time class="diks-date__published" datetime="2024-10-31T13:01:24+02:00">31.10.2024 13:01</time>
</div>
</div></div>
<div class="diks-article__inner-content"><div class="diks-article__storyline">
<p>Itäkeskuksen Hansasillalla maanantaina havaittu kyltti on puhuttanut mediassa ja sosiaalisessa mediassa kuluvan viikon aikana.</p> <p>Eastonin ja Itiksen kauppakeskukset yhdistävälle sillalle pystytetty opaste neuvoi naisia oikeaoppisesta pukeutumisesta Koraaniin ohjeisiin viitaten. Ohje oli arabiaksi ja englanniksi.</p>
<div class="diks-embed-wrapper voice-no-read rs_skip"><div class="diks-embed diks-embed--free">
<blockquote class="twitter-tweet"><p dir="ltr" lang="fi"> Hansasilta tänään. Ohjeet miten naisten tulee pukeutua. <a href="https://t.co/TyR1pVKKm0">pic.twitter.com/TyR1pVKKm0</a></p>— Pekka Lahtinen (@pekkalahtinen10) </blockquote> </div>
</div>
 <p><strong class="diks-storyline__impact">Ilta-Sanomat</strong><a href="https://www.is.fi/kotimaa/art-2000010797816.html"> kertoi torstaina </a>(31.10.) että kyltin laittaja oli Norsunluurannikolta kotoisin oleva muslimimies.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Mies ei ymmärtänyt lainkaan kyltin saamaa kritiiikkiä.</p> <p>Lehden haastattelussa hän kertoi, että viesti oli tarkoitettu vain muistutukseksi musliminaisille. Banderollit eivät hänen mukaansa koskeneet kristittyjä tai muun uskontokunnan edustajia.</p> <p>Mies kertoi jatkavansa kampanjointia satunnaisina päivinä jatkossakin. Hänen nähdäkseen paikka on julkista tilaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p><strong class="diks-storyline__impact">Hansasillan </strong>omistava Kiinteistö Oy Hansasillassa ollaan eri mieltä.</p> <p>– Hansasilta on yksityistä tilaa, vaikka se onkin monelle julkinen läpikulkupaikka, toteaa toimitusjohtaja <strong>Mikko Syrjänen </strong><em>Helsingin Uutisille</em>.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Tilan käyttämisestä uskonnolliseen toimintaan tarvitaan tilan omistajan lupa.</p> <p><strong class="diks-storyline__impact">Syrjänen</strong> sanoo yhtiön suhtautuvan pääsääntöisesti kielteisesti kaikkeen käytävällä tapahtuvaan toimintaan, oli kyse sitten kaupallisesta toiminnasta tai sanan julistamisesta.</p> <p>– Haluamme pitää vilkkaan tilan avoimena ja viihtyisänä. Silta toimii myös pelastustienä, hän huomauttaa.</p> <p>Kiinteistö Oy Hansasilta on kaupungin omistama kiinteistöyhtiö.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>Sillalla olevia liiketiloja vuokraa kaupungin Tilapalvelut.</p> <p><strong class="diks-storyline__impact">Ilta-Sanomien </strong>mukaan kyseinen banderolli poistettiin paikalta maanantaina aikana.</p> <p>Kiinteistö Oy Hansasilta ei sitä poistanut – joku muu ehti ensin.</p> <p>– Olisimme sen poistaneet [jos joku muu ei olisi jo tehnyt niin], Syrjänen sanoo ja perustelee:</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p>– Se on samankaltaista asiatonta käytöstä kuin muukin häiriköinti kauppakeskuksessa.</p> <p><strong class="diks-storyline__impact">Syrjäsen </strong>mukaan kiinteistöhuoltofirma tai vartiointiliike on aiemmin poistanut joitakin luvattomia kylttejä sillalta muutaman kerran vuodessa.</p> <p>– Ne ovat olleet enemmän mainostyyppisiä, hän lisää.</p> <p>Syrjänen ei muista, että Hansasillalla olisi aiemmin jouduttu puuttumaan vastaavaan uskonnollissävytteiseen viestintään.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div> <p></p>


</div>

</div>
</div>
</article>