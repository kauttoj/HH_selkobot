<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Ylijäänyt lounasruoka lahjoitetaan  Helsingin ruoka-apuun</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Lounasravintoloiden ruokaa annetaan ruoka-apuun. Sami Kuusivirta" data-thumbnail="https://i.media.fi/incoming/jjloyv/8822732.jpg/alternates/SQUARE_240/8822732.jpg" href="https://i.media.fi/incoming/jjloyv/8822732.jpg/alternates/FREE_1440/8822732.jpg">
<img alt="Lounasravintolan salaattipöytä. Kulhoissa on muun muassa tomaattia, kurkkua ja porkkanaraastetta." class="diks-figure__image" decoding="sync" loading="lazy" src="https://i.media.fi/incoming/jjloyv/8822732.jpg/alternates/FREE_960/8822732.jpg"/>
</a>
<figcaption class="diks-figure__caption">Lounasravintoloiden ruokaa annetaan ruoka-apuun. <span class="diks-figure__caption-info">Sami Kuusivirta</span></figcaption></figure></div></div>
<div class="diks-article__content"><p class="diks-article__lead">Helsingissä alkoi uudenlainen kokeilu, jossa lounailta ylijäänyttä ruokaa jaetaan ruoka-apuun.</p><div class="diks-byline">
<div class="diks-byline__text-wrapper"><p class="diks-byline__author">Aapo Siippainen</p> <div class="diks-date">
<time class="diks-date__published" datetime="2024-03-13T09:35:00+02:00">13.3.2024 9:35</time>

									| Päivitetty <time class="diks-date__updated" datetime="2024-03-14T11:54:05+02:00">14.3.2024 11:54</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="6621560" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>Helsingissä alkoi maaliskuun alussa uusi kokeilu. Sodexo lahjoittaa oppilaitosten lounailta ylijäänyttä ruokaa ruoka-apuun. Ruoat noutaa hävikkiruokaterminaali Stadin safka, joka jakaa ne eteenpäin.</p> <p>Sodexo on yksi Suomen suurimmista ravintoloitsijoista. Se valmistaa ruokaa muun muassa Stadin ammattopiston viiteen ravintolaan.</p> <p>Kokeilua koordinoi Helsingin kaupungin ja Helsingin seurakuntayhtymän hävikkiruokaterminaali Stadin safka. Se noutaa ruokaloista ylijääneen ruuan seuraavana aamuna. Ruoka kuljetetaan toimijoille, jotka jakavat ruokaa. He lämmittävät ruuan ja tarjoavat sen ruoka-apuun syömään tuleville ihmisille. Ruoka syödään ruoka-apupisteessä.</p> <p>– Stadin safka toimittaa helsinkiläisille ruoka-aputoimijoille pääasiassa kauppojen, tukkujen ja elintarviketeollisuuden lahjoittamia ruokia. Olemme iloisia, että kokeilun myötä mukaan saadaan myös ravintoloita. Pääsemme laajentamaan toimintaa myös valmiiseen ruokaan, sanoo <strong>Anni Heinälä</strong>.</p> <p>Hän on Stadin safkan ruoka-aputoiminnan päällikkö.</p> <p><strong class="diks-storyline__impact">Kokeilu</strong> kestää kevään ajan. Tuloksia arvioidaan sen jälkeen. Kaupungin mukaan kokeilua voidaan myöhemmin laajentaa.</p> <p></p>
</div>

</div>
</div>
</article>