<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Vantaan kouluissa kännykät pidetään repussa tai "kännykkäparkissa"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Simonkylän koulussa taskulaskimille tarkoitettuja laatikoita hyödynnettiin kännykkäparkkina jo viime lukuvuoden aikana. Marika Lumme" data-thumbnail="https://i.media.fi/incoming/ltw31q/8793427.jpg/alternates/SQUARE_240/8793427.jpg" href="https://i.media.fi/incoming/ltw31q/8793427.jpg/alternates/FREE_1440/8793427.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/ltw31q/8793427.jpg/alternates/FREE_960/8793427.jpg"/>
</a>
<figcaption class="diks-figure__caption">Simonkylän koulussa taskulaskimille tarkoitettuja laatikoita hyödynnettiin kännykkäparkkina jo viime lukuvuoden aikana. <span class="diks-figure__caption-info">Marika Lumme</span></figcaption></figure></div></div>
<div class="diks-article__content"><p class="diks-article__lead">Vantaalla säännöt käännyköiden käytöstä koulussa ovat samat kuin viime vuonna. Suomen valtiolta odotetaan linjausta asiaan lähiaikoina.</p><div class="diks-byline">
<div class="diks-byline__text-wrapper"><p class="diks-byline__author">Marika Lumme</p> <div class="diks-date">
<time class="diks-date__published" datetime="2024-08-15T15:40:00+03:00">15.8.2024 15:40</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Vantaan perusopetuksessa kännyköiden käytön pelisäännöt ovat toistaiseksi samat, kuin viime lukuvuonna.</p> <p>Vantaalla monissa yläkouluissa kännyköitä saa käyttää välitunnilla. Oppitunneilla puhelimet ovat repussa tai opettajan pöydällä "kännykkäparkissa".</p> <p>Vantaalaisissa alakouluissa kännyköitä ei käytetä välitunnillakaan.</p> <p>Vantaan kaupunki antoi tarkemmat ohjeet puhelimien käytöstä viime syksynä. Ohjeet ovat suosituksia. Lain mukaan kännyköiden käyttöä ei voida kieltää.</p> <p>Kaupungin ohjeissa lukee, että oppituntien aikana kännykkää ei pidetä esillä, paitsi jos opettaja pyytää. Lisäksi kannustetaan siihen, että kouluruokailut ovat kännykättömiä. Vanhempien toivotaan tukevan kaupungin linjausta.</p> <p>– Jokaisessa vantaalaisessa koulussa sovitaan yhteiset säännöt, miten kännyköitä käytetään. Koululla käydään lukuvuoden alussa läpi säännöt, miten oppilaat saavat käyttää kännyköitä koulussa. Säännöt käydään läpi oppilaiden, heidän vanhempiensa ja koulun työntekijöiden kanssa läpi, <strong>Johanna Honkanen</strong> kertoo.</p> <p>Hän on Vantaan perusopetuksen aluepäällikkö.</p> <p>Opetus- ja kulttuuriministeriö (OKM) valmistelee kännyköiden käyttöön liittyvää lakiesitystä tänä syksynä. Osa kunnista kuitenkin on tiukentanut kännyköiden käyttöä jo tämän lukuvuoden alusta. Näin on tehnyt muun muassa Helsinki ja Hyvinkää.</p> <p>– Kaupunkien ohjeistus päivitettiin elokuussa 2023. Vantaa ei ole sen jälkeen tehnyt mitään muutoksia. Odotamme valtion linjausta asiasta. Sen pitäisi tulla lähiaikooina. Kun se on tiedossa, niin teemme ratkaisut asian suhteen. Toki yksittäiset koulut ovat voineet tarkentaa asiaa järjestyssäännöissään, <strong>Ilkka Kalo</strong> kertoo.</p> <p>Hän on Vantaan perusopetuksen johtaja.</p> <p></p>
</div>

</div>
</div>
</article>