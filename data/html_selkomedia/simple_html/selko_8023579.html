<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Julkisen liikenteen hinnat nousevat pääkaupunkiseudulla</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="HSL:n lippujen hinnat nousevat vuoden 2025 alussa. Annika Pitkänen" data-thumbnail="https://i.media.fi/incoming/1jii26/8426209.jpg/alternates/SQUARE_240/8426209.jpg" href="https://i.media.fi/incoming/1jii26/8426209.jpg/alternates/FREE_1440/8426209.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/1jii26/8426209.jpg/alternates/FREE_960/8426209.jpg"/>
</a>
<figcaption class="diks-figure__caption">HSL:n lippujen hinnat nousevat vuoden 2025 alussa. <span class="diks-figure__caption-info">Annika Pitkänen</span></figcaption></figure></div></div>
<div class="diks-article__content"><p class="diks-article__lead">HSL nostaa lippujen hintoja ensi vuoden alussa.</p><div class="diks-byline">
<div class="diks-byline__text-wrapper"><p class="diks-byline__author">Minna Harmaala</p> <div class="diks-date">
<time class="diks-date__published" datetime="2024-11-01T11:15:00+02:00">1.11.2024 11:15</time>
</div>
</div></div>
<div class="diks-article__inner-content"><div class="diks-article__storyline">
<p>HSL nostaa pääkaupunkiseudun joukkoliikenteen lippujen hintoja ensi vuonna. Hinnat nousevat keskimäärin kahdeksan prosenttia.</p> <p>HSL:n hallitus päätti asiasta tiistaina aamulla.</p> <p>Hallitus valitsi, nousevatko hinnat kuusi vai kahdeksan prosenttia. Kumpikin vaihtoehto sai seitsemän ääntä. Tasapelin vuoksi puheenjohtajan ääni ratkaisi. Kahdeksan prosentin korotus voitti.</p> <p>HSL:n hallituksen puheenjohtaja oli vielä tässä kokouksessa helsinkiläinen <strong>Matias Pajula</strong> kokoomus-puolueesta. Seuraavaksi puheenjohtajaksi on valittu helsinkiläinen <strong>Nina Suomalainen</strong>. Myös hän kuuluu kokoomukseen.</p> <h2 class="diks-sub-headline">Isoja korotuksia hintoihin</h2>
<p>Eniten nousevat kahden vyöhykkeen sarjalippujen hinnat. Ne nousevat yhdeksän prosenttia.</p> <p>Vähiten nousevat kolmen vyöhykkeen kerta- ja sarjalippujen hinnat. Ne nousevat seitsemän prosenttia.</p> <p>Kolmen vyöhykkeen sarjalippu nousee jo yli sadan euron. Uusi hinta on 107,70 euroa. Vanha hinta on 99,40 euroa.</p> <p>Neljän vyöhykkeen kausilippu maksaa ensi vuonna jo 118,80 euroa. Tänä vuonna hinta on ollut 109,70 euroa.</p> <p>Saataville tulee myös uusi lähimaksulippu. Se on seitsemän prosenttia kalliimpi kuin tavallinen kertalippu.</p> <h2 class="diks-sub-headline">Uusi vyöhyke</h2>
<p>HSL perustaa myös uuden E-vyöhykkeen. Se korvaa osan nykyisestä D-vyöhykkeestä.</p> <p>Tarkoituksena on, että Järvenpää ei hyödy HSL:stä. Järvenpää ei kuulu HSL:ään. Kaupunki ei siis maksa HSL:lle siihen kuulumisesta. Silti sen alueella voi matkustaa HSL:n lipulla.</p> <p>E-vyöhykkeen perustamisen jälkeen Järvenpäästä Helsinkiin matkustaminen maksaa paljon enemmän kuin nyt. Uusi viiden vyöhykkeen kausilippu maksaa 145,10 euroa. Tällä hetkellä kausilipun hinta Järvenpäästä Helsinkiin on 99,40 euroa.</p> <p>Kertalippu E-vyöhykkeeltä Helsinkiin maksaa 5,90 euroa. Lähimaksulla se maksaa 6,30 euroa.</p> <p>Kertalipun hinta nousee paljon. Tällä hetkellä ABCD-kertalippu maksaa 4,50 euroa.</p> <p>Vielä ei ole varmaa, mitkä alueet siirretään uudelle E-vyöhykkeelle. Asiasta päätetään myöhemmin. Uusi alue koskee kuitenkin Järvenpään lisäksi Tuusulan ja Sipoon pohjoisosia.</p> <p>HSL nostaa lippujen hintoja, koska sen taloustilanne heikkenee.</p> <p></p>
</div>

</div>
</div>
</article>