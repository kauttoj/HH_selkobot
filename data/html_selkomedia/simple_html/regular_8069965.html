<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Rottariesa piinaa asukkaita keskellä Hakunilaa – ”Kerran kipitti rotta tuosta”, kertoo jäteauton kuljettaja ja osoittaa olkapäätään</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Jäteauton kuljettaja Ebe antaa mittaa Hakunilassa kohtaamistaan rotista. Leena Koivisto" data-thumbnail="https://i.media.fi/incoming/qm449v/10474449.jpg/alternates/SQUARE_240/10474449.jpg" href="https://i.media.fi/incoming/qm449v/10474449.jpg/alternates/FREE_1440/10474449.jpg">
<img alt="Huomiotakkinen mies osoittaa molemmilla käsillä kohti kameraa. Taustalla on kerrostaloja." class="diks-figure__image" decoding="sync" loading="lazy" src="https://i.media.fi/incoming/qm449v/10474449.jpg/alternates/FREE_960/10474449.jpg"/>
</a>
<figcaption class="diks-figure__caption">Jäteauton kuljettaja Ebe antaa mittaa Hakunilassa kohtaamistaan rotista. <span class="diks-figure__caption-info">Leena Koivisto</span></figcaption></figure></div></div>
<div class="diks-article__content"><p class="diks-article__lead">Asukkaat karttavat roskien viemistä jätekatoksiin iltaisin.</p><div class="diks-byline">
<div class="diks-byline__text-wrapper"><p class="diks-byline__author">Leena Koivisto</p> <div class="diks-date">
<time class="diks-date__published" datetime="2024-11-08T09:40:00+02:00">8.11.2024 9:40</time>

									| Päivitetty <time class="diks-date__updated" datetime="2024-11-08T11:14:46+02:00">8.11.2024 11:14</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Täällä on ihan järkyttävä rottaongelma!</p> <p>Näin toteaa <em>Vantaan Sanomiin</em> yhteyttä ottanut lukija tilanteesta Hakunilan ostoskeskuksen lähialueelta.</p> <p>Asukkaan mukaan rottia näkee päivittäin, etenkin ilta-aikaan.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Roska-astioille ei uskalla iltaisin mennä. Siellä ne rotat vikisevät ja tappelevat, hän kertoo.</p> <p>– Osa niistä on valtavan isoja.</p> <p><strong class="diks-storyline__impact">Asukkaan</strong> omakohtainen kokemus on, että siimahännät saattavat välillä vilistää varsin läheltä kulkijoita.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>– Ovat ilmeisesti niin tottuneita ihmisiin.</p> <p>Hän asuu itse Harmotien päiväkodin lähellä ja kertoo, että rottien koloja on runsaasti eri puolilla maastossa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>–  Niitä on myös päiväkodin piha-alueen reunalla, asukas kauhistelee.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Harmotien päiväkodin ja sen leikkialueen maastossa on rotankoloilta näyttäviä aukkoja, muun muassa aivan leikkialueen aidan vieressä. <span class="diks-figure__caption-info">Leena Koivisto</span></figcaption></figure>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Tällaisilta kolot leikkialueen vieressä näyttävät läheltä. <span class="diks-figure__caption-info">Leena Koivisto</span></figcaption></figure>
</div> <p><strong class="diks-storyline__impact">Aamupäiväinen</strong> kierros alueella vahvistaa asukkaan kertomuksen. Vantaan Sanomien kohtaamasta yhdeksästä henkilöstä vain kaksi sanoo, ettei ole havainnut rottaongelmaa.</p> <p>Rottia kerrotaan olevan niin asuinalueella kuin ostarilla.</p> <p>Kaksi kävelylenkillä olevaa rouvaa melkein purskahtaa nauruun kuultuaan kysymyksen siitä, ovatko he kenties nähneet alueella rottia.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p>– Jatkuvastihan niitä täällä näkee, he ilmoittavat.</p> <p>– Minä saan katsella niitä ihan omalta kerrostaloparvekkeeltanikin, kun asun sen verran alhaalla, toinen lisää.</p> <p>Myös kaksikon mukaan rotat ovat isoja ja myöhäiset roskalaatikkokäynnit pannassa.</p> <p>–  Meitä ei kyllä roskakatokselle saa iltaisin lähtemään mikään, sen verran pelottaa!</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p><strong class="diks-storyline__impact">Nuori mies</strong> on viemässä roskiin pahvilaatikoita. Rotista puhuttaessa hän osoittaa maahan ja sanoo rotankoloja olevan joka paikassa. Ja toden totta, aivan jäteastian juurella näyttää olevan musta, pyöreähkö aukko.</p> <p>Olemme alueella, joka rajautuu ostariin, kirjastoon, Harmokujaan ja Harmotiehen. Mies osoittaa Raudikkokujalle päin Hakunilantien ylikulkusillan suuntaan.</p> <p>– Heti tuolla sillan toisellakin puolen koloja on paljon.</p> <p><strong class="diks-storyline__impact">Ihmiset eivät</strong> halua esiintyä lehdessä nimillään. Rotat eivät ole erityisen miellyttävä aihe ja ehkä asiaan koetaan liittyvän jonkinlaista häpeää, jolla ei haluta itse leimautua.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div> <p><strong>Demi</strong>-koiraansa ulkoiluttava <strong>Mia Aalto</strong> tekee poikkeuksen, sillä hän asuu Hakunilassa vain väliaikaisesti odottamassa tulevaa muuttoa Helsingin puolelle.</p> <p>Myös hän osoittaa Hakunilantien yli ja kuvailee alueella lojuvan paljon roskia maassa.</p> <p>– Olen miettinyt, ovatko rotat levitelleet niitä, vai onko rottia tullut, kun roskia on levitelty.</p> <p><strong class="diks-storyline__impact">Raudikkokujan</strong> varrella sijaitsevan jäteastiarivistön vieressä on koloja vieri vieressä. Jäteastioiden eteen on asetettu muutama loukku, rottaongelmaa siis on.</p> <p>Kolomaisema on sen verran hätkähdyttävä ja kolot oudon säntillisen näköisiä, että herää epäilys, josko nekin ovat ihmiskäden työtä ja liittyvät jotenkin rottien nappaamiseen.</p> <p>Aivan sattumoisin ohi kulkee henkilö, joka osoittautuu olevan huoltoalalla töissä. Hän uskoo vakaasti, että kolot ovat rottien tekosia.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Maasto jäteastiarivistön edessä Raudikkokujalla on kuin rei'ittiminen jäljiltä. <span class="diks-figure__caption-info">Leena Koivisto</span></figcaption></figure>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Jäteastian vierelle on Raudikkokujalla asetettu myös loukkuja. <span class="diks-figure__caption-info">Leena Koivisto</span></figcaption></figure>
</div> <p><strong class="diks-storyline__impact">Takaisin</strong> sillan toiselle puolelle ja Harmotien suuntaan. Kauempana näkyy iso ajoneuvo, joka osoittautuu jäteautoksi. Auto kaartaa muutaman metrin päähän kerrostalon viereisestä jätekatoksesta.</p> <p>Ulos astuu kuljettaja, joka esittäytyy <strong>Ebeksi</strong>.</p> <p>Myös hän vahvistaa törmäävänsä rottiin alueella jatkuvasti, muun muassa juuri käsillä olavassa jätepisteessä.</p> <p>– Useimmiten niin tapahtuu maanantaisin. Ehkä ihmisiltä jää aina viikonlopun jäljiltä enemmän sellaista pois heitettävää, joka kiinnostaa rottia, hän arvelee.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Jäteauton kuljettaja Ebe myöntää sen hiukan hermostuttavan, että säikähtäneen rotan reagointi voi olla arvaamaton. <span class="diks-figure__caption-info">Leena Koivisto</span></figcaption></figure>
</div> <p><strong class="diks-storyline__impact">Osasyyksi</strong> rottien viihtymiseen kuljettaja uumoilee vanhanmallisia jätekatoksia, joita alueella vielä paikoittain on.</p> <p>Niissä alaosat eivät ole umpinaiset, joten jyrsijöillä on katoksiin helppo pääsy.</p> <p>Ammattilaisella rokotukset ovat kunnossa, mutta hän myöntää, että aina hiukan hermostuttaa, jos vaikka säikähtänyt rotta jostain syöksähtää jätekatoksessa päälle.</p> <p>– Vielä ei ole purtu. Kerran kipitti rotta tuosta, hän osoittaa olkavarttaan ja olkapäätä.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Tällä kertaa Eben työhön jätekatoksen astioiden tyhjentämisessä ei osallistunut kutsumattomia vieraita, mutta päivä ei ollutkaan maanantai, jolloin rotat jostain syystä tuntuvat alueella aktivoituvan. <span class="diks-figure__caption-info">Leena Koivisto</span></figcaption></figure>
</div>
 <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>