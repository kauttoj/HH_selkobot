<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Kauppakeskus Jumbo-Flamingon nimi muuttuu</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Jumbo ottaa käyttöön uuden logon. Kauppakeskus Jumbo" data-thumbnail="https://i.media.fi/incoming/b7r43y/10478509.jpg/alternates/SQUARE_240/10478509.jpg" href="https://i.media.fi/incoming/b7r43y/10478509.jpg/alternates/FREE_1440/10478509.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/b7r43y/10478509.jpg/alternates/FREE_960/10478509.jpg"/>
</a>
<figcaption class="diks-figure__caption">Jumbo ottaa käyttöön uuden logon. <span class="diks-figure__caption-info">Kauppakeskus Jumbo</span></figcaption></figure></div></div>
<div class="diks-article__content"><p class="diks-article__lead">Kokonaisuus on jatkossa Jumbo. Flamingo säilyy hotellin ja kylpylän nimissä.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-11-11T11:01:03+02:00">11.11.2024 11:01</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Pakkalassa sijaitsevan Jumbo-Flamingon nimi vaihtuu Jumboksi, kertoo kauppakeskus tiedotteessaan.</p> <p>Samalla Jumbon logo muuttuu hieman.</p> <p>Kauppakeskuksen mukaan osa ihmisistä kokee menevänsä Jumboon ja osa Flamingoon. Nimen ja visuaalisen ilmeen muutoksella haluttiin viestiä, että ne kaikki löytyvät saman katon alta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Flamingo ei katoa kokonaan, vaan se säilyy jatkossakin hotellin ja kylpylän nimissä.</p> <p><strong class="diks-storyline__impact">Nimen muutos</strong> liittyy uudistukseen, joka valmistuu ensi lauantaina. Uudistuksessa lisättiin esimerkiksi viheralueita, oleskelutiloja ja tapaamispaikkoja eri puolille kauppakeskusta.</p> <p>Kauppakeskuksessa on kaksi hypermarkettia ja noin 170 liikettä mukaan lukien ravintolat, kahvilat, kylpylä, hotelli ja viihdepalvelut.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Jumbo avattiin 1999 ja viihdekeskus Flamingo 2008. Vuonna 2019 ne yhdistyivät Jumbo-Flamingoksi.</p> <p>Kauppakeskusyhdistyksen mukaan Jumbo on myynniltään Suomen suurin kauppakeskus.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>