<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Poliisi: Hengenvaarallinen trendi leviää nyt Vantaalla koululaisten keskuudessa – nuorimmat kokeilijat 12-vuotiaita</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Imppaamista kokeilevat alaikäiset näpistelevät kaupoista deodorantteja. Minna Mänttäri" data-thumbnail="https://i.media.fi/incoming/18cvql/6164298.jpg/alternates/SQUARE_240/6164298.jpg" href="https://i.media.fi/incoming/18cvql/6164298.jpg/alternates/FREE_1440/6164298.jpg">
<img alt="Kaupan hyllyllä on paljon deodoranttipulloja rivissä." class="diks-figure__image" decoding="sync" loading="lazy" src="https://i.media.fi/incoming/18cvql/6164298.jpg/alternates/FREE_960/6164298.jpg"/>
</a>
<figcaption class="diks-figure__caption">Imppaamista kokeilevat alaikäiset näpistelevät kaupoista deodorantteja. <span class="diks-figure__caption-info">Minna Mänttäri</span></figcaption></figure></div></div>
<div class="diks-article__content"><p class="diks-article__lead">Huolestuttava ilmiö näkyy myös koulujen lähellä sijaitsevissa kaupoissa: niistä näpistellään deodorantteja.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-09-26T17:04:00+03:00">26.9.2024 17:04</time>

									| Päivitetty <time class="diks-date__updated" datetime="2024-09-27T09:10:23+03:00">27.9.2024 9:10</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Nuorten imppaaminen on yleistynyt huolestuttavasti Vantaalla, kertoo Itä-Uudenmaan poliisi.</p> <p>Poliisin saamien tietojen mukaan nuoret imppaavat deodoranttien ponnekaasuja sekä ilokaasuja eri puolilla Vantaata.</p> <p>Poliisin tietojen mukaan kyse on kokeiluista ja nuorimmat kokeilijat ovat olleet kuudesluokkalaisia, 12-vuotiaita.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Ilmiö on alkanut näkyä elokuun lopusta lähtien. On tullut esille tällaista, pääosin yläkoululaisten hölmöilyä. Imppaaminen näyttää olevan Vantaan trendi, mutta sitä tapahtuu muuallakin poliisilaitoksen alueella, selvittää Itä-Uudenmaan poliisin ennalta estävän toiminnan yksikön rikoskomisario <strong>Kaisa Holappa</strong> <em>Vantaan Sanomille</em>.</p> <p><strong class="diks-storyline__impact">Imppaus tarkoittaa</strong> erilaisten aineiden hengittämistä ja haistelua, jota tehdään päihtymistarkoituksessa. Kyseessä ei sinänsä ole uusi ilmiö, mutta se ei ole ollut juurikaan pinnalla viime vuosina. Nyt sosiaalinen media on nostanut imppaamisen taas nuorten tietoisuuteen.</p>
<blockquote class="voice-no-read rs_skip diks-blockquote">
<p class="diks-blockquote__text">Tiedossamme ei ole, että imppaus olisi aiheuttanut mitään vakavaa Itä-Uudenmaan poliisin alueella. Toivomme nyt, että tilanne pysyy tällaisena.</p></blockquote> <p>– Tiktokissa ja Snapchatissa kiertää videoita, joissa kuvataan kokeilua ja kerrotaan, että imppaamisesta tulee hienot olotilat. Voi olla, että niissä kehotetaan nuoria myös kokeilemaan sitä, Holappa kertoo.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Imppaus voi aiheuttaa rytmihäiriöitä tai lamauttaa hengityksen ja johtaa jopa kuolemaan. Poliisi epäilee, että seitsemäsluokkalainen poika kuoli Kuopiossa elokuussa imppauksen seurauksena.</p> <p>– Tiedossamme ei ole, että imppaus olisi aiheuttanut mitään vakavaa Itä-Uudenmaan poliisin alueella. Toivomme nyt, että tilanne pysyy tällaisena, Holappa toteaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p><strong class="diks-storyline__impact">Poliisi on </strong>saanut ilmoituksia lasten ja nuorten imppaamisesta muun muassa vantaalaisista kouluista ja kaupoista.</p> <p>– On huomattu, että viime aikoina on tullut asiasta selvästi tavallista enemmän ilmoituksia. Kouluissa on havaittu tai kuultu, että imppaamista on kokeiltu tai henkilökunta on löytänyt käytettyjä ilokaasukapseleita, Holappa kertoo.</p> <p>Ilmiöön liittyy myös näpistely.</p> <p>– Koulujen läheisyydessä sijaitsevista kaupoista on kerrottu, että niistä on näpistelty deodorantteja. Nämä ovat kouluja, joissa oppilaat käyvät muutenkin ostoksilla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p><strong class="diks-storyline__impact">Holapan mukaan</strong> poliisi valistaa imppaamisesta lapsille ja nuorille, mutta rikoskomisario toivoo, että ensisijaisesti vanhemmat ottavat asiassa nyt enemmän vastuuta.</p> <p>– Pyydämme, että vanhemmat puhuisivat lastensa kanssa kotona asiasta, vaikka tuntuu, ettei se kosketa omaa lasta. Vanhempien olisi hyvä kertoa, että lapsen ei tarvitse lähteä kokeilemaan imppaamista, vaikka kaveripiirissä siitä innostuttaisiin.</p> <p>– Huoltajien tulisi myös olla jonkin verran kartalla siinä, mitä lapset somessa ja muualla touhuavat. Lapsia pitää opettaa suodattamaan näkemäänsä, ettei oteta vaikutteita. Se olisi oleellisinta, Holappa kiteyttää.</p> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>