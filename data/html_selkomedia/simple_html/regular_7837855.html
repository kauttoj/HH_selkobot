<article class="diks-article diks-article--border-right diks-article--light">
<div class="diks-article-top"><div class="diks-article__content">
<h1 class="diks-article__headline">Heurekan perhetapahtuma tuo robotit yleisön ihmeteltäväksi – ”Vielä vieras asia monille”</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Tiedekeskuksen Pepper-robotti on ollut monessa mukana. Heureka" data-thumbnail="https://i.media.fi/incoming/88wweu/10374781.jpg/alternates/SQUARE_240/10374781.jpg" href="https://i.media.fi/incoming/88wweu/10374781.jpg/alternates/FREE_1440/10374781.jpg">
<img alt="Valkoinen robotti katsoo olkansa yli kameraan ja hymyilee." class="diks-figure__image" decoding="sync" loading="lazy" src="https://i.media.fi/incoming/88wweu/10374781.jpg/alternates/FREE_960/10374781.jpg"/>
</a>
<figcaption class="diks-figure__caption">Tiedekeskuksen Pepper-robotti on ollut monessa mukana. <span class="diks-figure__caption-info">Heureka</span></figcaption></figure></div></div>
<div class="diks-article__content"><p class="diks-article__lead">Työpajoissa ohjataan robottikäsiä ja tuunataan legorobotteja. Tiedekeskuksen perhepäivään odotetaan kolmisentuhatta kävijää.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-09-13T12:23:00+03:00">13.9.2024 12:23</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Tiedekeskus Heurekassa voi tutustua robotiikan alkeisiin koko perheen voimin lauantaina 21. syyskuuta.</p> <p>Robotiikkaa!-perhetapahtumassa ohjataan robottikäsiä, tuunataan legorobotteja ja tutkitaan sähköä sekä automatiikkaa työpajoissa.</p> <p><strong class="diks-storyline__impact">Tapahtumassa voi </strong>myös ihmetellä ravintoloissa toimivia tarjoilurobotteja sekä jututtaa tiedekeskuksen omaa Pepper-robottia.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>– Pepper on ollut monessa mukana. Esimerkiksi aikuisille suunnatussa H18: Halloween -tapahtumassa syksyllä 2023 Pepper-robottia hyödynnettiin työpajassa. Kävijät pääsivät makaamaan oikeassa ruumisarkussa robotin lausuessa hauskoja muistolauseita osallistujasta, kertoo tapahtumatuottaja <strong>Hanna Juutilainen</strong> <em>Vantaan Sanomille</em>.</p> <p>Perhepäivän työpajoissa meininki on ”hieman” kepeämpää, ja askareet sopivat kaikenikäisille.</p> <p><strong class="diks-storyline__impact">Kätevät kytkennät</strong> -pajassa opitaan, miksi ja miten lamppu syttyy.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Lego League -työpajassa kehitetään legojen avulla rakentelun ja ohjelmoinnin taitoja.</p> <p>Liikkuva luuranko -pajassa taas nähdään, miten laatikossa olevia moottoroituja luurankoja voidaan liikuttaa koodaamalla.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p><strong class="diks-storyline__impact">Robotiikkaa!-perhepäivä</strong> pidetään Heurekassa nyt toista kertaa.</p> <p>– Se halutaan järjestää, jotta ihmiset pääsevät näkemään ja kokeilemaan itse, miten robotiikka toimii. Robotiikka on vielä vieras asia monille, Juutilainen muistuttaa.</p> <p>Viime vuonna tapahtuma veti yli 2 000 osallistujaa.</p> <p>– Nyt paikalle odotetaan päivän aikana noin 3 000 kävijää. Se on Heurekalle jo aika paljon, Juutilainen toteaa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p><strong class="diks-storyline__impact">Tapahtuma on</strong> osa Strategisen tutkimusneuvoston rahoittamaa Generation AI -konsortiohanketta.</p> <p>Perhepäivän ohjelmat sisältyvät Heurekan normaaleihin pääsylippuihin, ja samalla voi vierailla kaikissa näyttelyissä.</p> <p>Tapahtuma on osa tiedekeskuksen robotiikkaviikkoja 16.–27. syyskuuta, jolloin eri ryhmät tutustuvat robotiikkaan ja ohjelmointiin monin tavoin.</p> <p class="diks-storyline__additional-information">Robotiikkaa!-perhepäivä Heurekassa lauantaina 21.9. klo 10–18.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <p></p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>