<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Helsinkiläisessä ravintolassa joutuu maksamaan sadan euron varausmaksun</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Ravintola Demo sijaitsee nykyisin Ruoholahdessa. Sillä on hienot tilat toimistotornin yläkerrassa. Martin Sommerschield, Kuvatoimisto Kuvio Oy" data-thumbnail="https://i.media.fi/incoming/poqjue/10451094.jpg/alternates/SQUARE_240/10451094.jpg" href="https://i.media.fi/incoming/poqjue/10451094.jpg/alternates/FREE_1440/10451094.jpg">
<img alt="Yläkerrassa sijaitseva raviontola ulkopuolelta kuvattuna isojen lasi-ikkunoiden takaa" class="diks-figure__image" decoding="sync" loading="lazy" src="https://i.media.fi/incoming/poqjue/10451094.jpg/alternates/FREE_960/10451094.jpg"/>
</a>
<figcaption class="diks-figure__caption">Ravintola Demo sijaitsee nykyisin Ruoholahdessa. Sillä on hienot tilat toimistotornin yläkerrassa. <span class="diks-figure__caption-info">Martin Sommerschield, Kuvatoimisto Kuvio Oy</span></figcaption></figure></div></div>
<div class="diks-article__content"><p class="diks-article__lead">Ravintola Demo muutti uusiin tiloihin. Samalla se otti käyttöön illallispöytien varausmaksun.</p><div class="diks-byline">
<div class="diks-byline__text-wrapper"><p class="diks-byline__author">Jaakko Sandqvist</p> <div class="diks-date">
<time class="diks-date__published" datetime="2024-10-28T15:05:00+02:00">28.10.2024 15:05</time>
</div>
</div></div>
<div class="diks-article__inner-content"><div class="diks-article__storyline">
<p>Michelin-ravintola Demo muutti vähän aikaa sitten Ruoholahteen. Demo on Suomen palkituin ravintola. Sillä on ollut Michelin-tähti vuodesta 2007 lähtien.</p> <p>Se on ottanut käyttöön sadan euron varausmaksun, joka hyvitetään illallisen loppulaskussa. Jos asiakas ei tule paikalle eikä peru varaustaan kahta vuorokautta etukäteen, maksu jää ravintolalle.</p> <p>– Maailmalla huippupaikoissa sama käytäntö on ollut jo pitkään. En tiedä miksi sitä ei ole Suomessa aikaisemmin ollut käytössä. Ainakin Helsingissä on yleistä, että tehdään varaus moneen paikkaan. Sitten varauspäivänä päätetään, mihin mennään syömään. Aina varauksia ei edes peruta, ravintoloitsija <strong>Tommi Tuominen</strong> sanoo.</p> <p>– Jos asiakas ei tulekaan syömään, ainakin osa hänen ruokiinsa varatuista raaka-aineista menee usein hukkaan. Se ei ole ekologista eikä kestävän kehityksen mukaista. Lisäksi kaikki esivalmistelut tehdään silloin turhaan.</p> <p>Ravintolatoimenjohtaja<strong> Katariina Sommerschieldin </strong>mielestä varausmaksuun kannattaa suhtautua samalla tavalla kuin leffalippuun tai hammaslääkärikäyntiin.</p> <p>–  Ei niitä varata ja sen jälkeen vain jätetä käyttämättä ilman maksua, hän sanoo.</p> <p>Tuominen on yrittänyt saada myös muita ravintoloita ottamaan varausmaksun käyttöön.</p> <p>–  Moni pelkää, että tämän takia viimeisetkin asiakkaat lopettavat ravintolassa käymisen. En usko, että näin tapahtuu. Jos asiakas peruu varauksen ajallaan, hän saa varausmaksun kokonaan takaisin. Tai kun hän tulee syömään, varaus hyvitetään laskussa kokonaan. Asiakkaan kannalta on kiva, kun laskusta osa on jo maksettu, Tuominen sanoo.</p> <p>Juttu on osa Avecmediassa julkaistua pidempää juttua. Se on lyhennetty ja muutettu selkokielelle.<a href="https://avecmedia.fi/ravintolat-baarit/syksyn-suurin-ravintola-avaus-avec-vieraili-uudessa-demossa-ja-onhan-se-hakellyttava/?gsid=0f06b8cb-bb23-42c0-bd07-8a45b14e1810"> Voit lukea alkuperäisen jutun täältä</a>.</p>
</div>

</div>
</div>
</article>