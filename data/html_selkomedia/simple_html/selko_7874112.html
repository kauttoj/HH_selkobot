<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Suositun metroaseman remontti alkaa syksyllä</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Tältä Herttoniemen uudistettu lippuhalli näyttää. Bolder Development Oy" data-thumbnail="https://i.media.fi/incoming/ykvtrk/10393092.jpg/alternates/SQUARE_240/10393092.jpg" href="https://i.media.fi/incoming/ykvtrk/10393092.jpg/alternates/FREE_1440/10393092.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/ykvtrk/10393092.jpg/alternates/FREE_960/10393092.jpg"/>
</a>
<figcaption class="diks-figure__caption">Tältä Herttoniemen uudistettu lippuhalli näyttää. <span class="diks-figure__caption-info">Bolder Development Oy</span></figcaption></figure></div></div>
<div class="diks-article__content"><p class="diks-article__lead">Herttoniemen metroaseman remontti kestää kaksi vuotta.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-09-26T13:29:29+03:00">26.9.2024 13:29</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Herttoniemen metroasema aiotaan remontoida. Remontti maksaa kuusi miljoonaa euroa. Se tehdään vuosien 2024–2026 aikana. Remontin on tarkoitus alkaa jo tänä syksynä.</p> <p>– Mikäli kaupunginhallitus hyväksyy hankkeen, tullaan kunnostus aloittamaan tämän vuoden puolella, sanoo projektipäällikkö <strong>Lasse Vepsä</strong>.</p> <p>Korjaustyöt alkavat huoltorakennuksesta ja lippuhallista. Myös bussikatoksia korjataan.</p> <p>Kaupunginhallitus on hyväksynyt suunnitelman metroaseman korjauksesta.</p> <p>Korjaustyöt eivät vaikuta metro- tai bussiliikenteeseen.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Sisäänkäynnin yläpuolelle tulee uusia lasituksia. <span class="diks-figure__caption-info">Bolder Development Oy</span></figcaption></figure>
</div> <p>Matkustajille näkyviä muutoksia ovat esimerkiksi itäisen lippuhallin pintojen kunnostus, valaistuksen parantaminen ja uudet lasitukset.</p> <p>Kaupunginhallitus haluaa, että myös toista lippuhallia korjataan.</p> <p>– Kunnostamishankkeen yhteydessä uusitaan myös metroaseman hissit ja liukuportaat. Ulkoalueilla bussikatokset pestään ja huoltomaalataan ja betoniset istutuslaatikot korvataan näyttävillä ruukkukasveilla. Ulkoalueen valaistusta parannetaan, Vepsä sanoo.</p> <p>Metroaseman sisällä tehdään remonttia vuoden 2025 aikana.</p> <p>Aseman talotekniikkaa ja turvallisuusjärjestelmiä korjataan ja uusitaan. Korjaustyö tekee asemasta varmemman, turvallisemman ja viihtyisämmän.</p> <p>Myös itäpäädyn hissi ja liukuportaat uusitaan myöhemmin.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Myös aseman valaistusta uusitaan. <span class="diks-figure__caption-info">Bolder Development Oy</span></figcaption></figure>
</div> <p>Herttoniemen metroasema on otettu käyttöön vuonna 1982. Asemaa ei ole peruskorjattu. Asemaa käyttää joka päivä noin 35 000 matkustajaa.</p> <p>Herttoniemen metroasema on Itä-Helsingissä. Siellä on myös bussi- ja pyöräliikennettä. Kaupunki arvioi, että korjaustyö parantaa asemaa noin 7–10 vuodeksi.</p> <p>Metroaseman laajempaa perusparannusta suunnitellaan. Matkustajat ovat toivoneet pitkään aseman kunnostamista.</p> <p>Korjaustyön suunnittelussa on käytetty matkustajien mielipiteitä. Matkustajat toivovat, että asema olisi siistimpi ja viihtyisämpi. He toivovat myös parempia odotustiloja aseman lippuhallissa ja bussipysäkeillä.</p> <p></p>
</div>

</div>
</div>
</article>