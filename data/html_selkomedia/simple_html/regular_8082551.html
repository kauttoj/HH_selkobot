<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Ensimmäinen tekojääkenttä avattiin Helsingissä – Ogeli remontissa koko talven</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Helsingin tekojäät avataan asteittain marras-joulukuun vaihteessa. Kuvituskuva. Jorma Rinne" data-thumbnail="https://i.media.fi/incoming/n019mr/2250759.jpg/alternates/SQUARE_240/2250759.jpg" href="https://i.media.fi/incoming/n019mr/2250759.jpg/alternates/FREE_1440/2250759.jpg">
<img alt="" class="diks-figure__image" decoding="sync" loading="lazy" src="https://i.media.fi/incoming/n019mr/2250759.jpg/alternates/FREE_960/2250759.jpg"/>
</a>
<figcaption class="diks-figure__caption">Helsingin tekojäät avataan asteittain marras-joulukuun vaihteessa. Kuvituskuva. <span class="diks-figure__caption-info">Jorma Rinne</span></figcaption></figure></div></div>
<div class="diks-article__content"><p class="diks-article__lead">Helsingin tekojäiden yleisövuorot ovat tänäkin talvena maksuttomia.</p><div class="diks-byline">
<div class="diks-byline__text-wrapper"><p class="diks-byline__author">Sanna Jompero-Lahokoski</p> <div class="diks-date">
<time class="diks-date__published" datetime="2024-11-20T16:05:00+02:00">20.11.2024 16:05</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsingin tekojäistä ensimmäinen avattiin tällä viikolla.</p> <p>Ensimmäisenä poikkeuksellisesti käyttöön otettiin Alppiharjussa sijaitseva Brahenkenttä, jonka yleisöluistelut alkoivat keskiviikkona 20. marraskuuta kello 9. Kentän osoite on Helsinginkatu 25 a.</p> <p><strong class="diks-storyline__impact">Tavallisesti</strong> ensimmäisenä Helsingin luisteluradoista käyttöön otetaan Oulunkylän eli Ogelin tekojääkenttä, joka on tänä vuonna remontin vuoksi pois käytöstä koko talven.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Helsingin tekojäiden kaikki yleisövuorot ovat tälläkin talvikaudella maksuttomia.</p>
 <p><strong class="diks-storyline__impact">Brahenkentällä</strong> yleisöluisteluja on viikon jokaisena päivänä.</p> <p>Yleisöluisteluiden aikana kentän toinen puoli on varattu luistelijoille ja toinen puoli mailapelaajille. Kentän laidassa on kahvila, jossa sen aukioloaikoina on luistinten teroitusta sekä luistinten, mailojen ja kypärien vuokrausta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>Brahenkentän tekojääkentän luistelukausi jatkuu olosuhteiden salliessa maaliskuun puoleen väliin ensi vuonna. Muiden Helsingin tekojäiden kausi päättyy näillä näkymin helmikuun loppuun mennessä. </p>
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div> <p><strong class="diks-storyline__impact">Jäädyttämisiä</strong> on aloitettu myös muilla Helsingin tekojäillä. Loput tekojäät avataan asteittain marras- ja joulukuun vaihteessa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>Esimerkiksi Jätkäsaaren tekojääkentän jäädytykseen omat haasteensa tuo kentän läheinen meri, jonka vuoksi Jätkäsaaressa on usein lämpimämmät ja kosteammat jäädytysolosuhteet kuin muualla pääkaupungissa.</p> <p>Helsingin kaikkien tekojäiden aukioloajat ja yleisöluistelut on listattu tekojäiden nettisivulle osoitteeseen <a href="https://liikunta.hel.fi/fi/pages/liikuntapaikat/tekojaakentat">liikunta.hel.fi</a>.</p> <p></p>

</div>

</div>
</div>
</article>