<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Remontti sulkee Kuusijärven uimarannan</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Kuusijärven savusaunan edessä oleva laituri on suljettu. Tiina Örn" data-thumbnail="https://i.media.fi/incoming/r37lyb/10384447.jpg/alternates/SQUARE_240/10384447.jpg" href="https://i.media.fi/incoming/r37lyb/10384447.jpg/alternates/FREE_1440/10384447.jpg">
<img alt="Työmaa-aita laiturin edessä" class="diks-figure__image" decoding="sync" loading="lazy" src="https://i.media.fi/incoming/r37lyb/10384447.jpg/alternates/FREE_960/10384447.jpg"/>
</a>
<figcaption class="diks-figure__caption">Kuusijärven savusaunan edessä oleva laituri on suljettu. <span class="diks-figure__caption-info">Tiina Örn</span></figcaption></figure></div></div>
<div class="diks-article__content"><p class="diks-article__lead">Kuusijärven päärakennus menee remonttiin. Myös uimaranta menee kiinni remontin vuoksi.</p><div class="diks-byline">
<div class="diks-byline__text-wrapper"><p class="diks-byline__author">Tiina Örn</p> <div class="diks-date">
<time class="diks-date__published" datetime="2024-09-19T10:22:29+03:00">19.9.2024 10:22</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Vantaan Kuusijärven palvelut sulkeutuvat marraskuun alussa. Marraskuun aikana Kuusijärvellä ei pääse edes uimaan. Palvelut sulkeutuvat korjaustöiden vuoksi. Kuusijärvelle rakennetaan myös uudet savusaunat.</p> <p>Savusaunat ja uimaranta-alue sulkeutuvat marraskuun alussa. Uima-alueeseen kuuluvat laiturit, avanto, nurmikenttä, leikkikenttä sekä rannalla ja leikkipaikan takana sijaitsevat ulkopukukopit.</p> <p>Myös Kuusijärven päärakennus menee kiinni. Kiinni menevät myös sähkösaunat ja ravintolapalvelut. Ne sijaitsevat päärakennuksessa.</p> <p>Kuusijärven palvelut pysyvät kiinni korkeintaan marraskuun 2024 loppuun saakka.</p> <h2 class="diks-sub-headline">Paljon korjaamista</h2>
<p>Kuusijärvelle rakennetaan uudet savusaunat. Lisäksi alueella tehdään töitä, joilla parannetaan maalämpöä. Remontin aikana alueelle ei tule lämmintä vettä normaaliin tapaan.</p> <p>Myös päärakennuksen sähkösaunoja, pesutiloja ja kahvilaa korjataan.</p> <p>Vantaan kaupungin kohdevastaava <strong>Anniina Laitala</strong> kertoo, että saunojen kiukaita uusitaan. Myös lämmitysjärjestelmää korjataan. Savusaunojakin korjataan.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Uusi savusauna valmistuu nykyisen ison savusaunan viereen. <span class="diks-figure__caption-info">Tiina Örn</span></figcaption></figure>
</div> <p>– Haluamme varmistaa, että muun muassa suihkuvesi ja sähkösaunat pysyvät jatkossa lämpiminä asiakkaillemme koko aukiolon ajan.</p> <h2 class="diks-sub-headline">Rantareitti kiinni kesään saakka</h2>
<p>Kuusijärvellä ulkoilevat ihmiset voivat huomata remontin alkamisen jo nyt.</p> <p>– Uusien rakennusten kohdalta kulkeva esteetön rantareitti on suljettu turvallisuussyistä, Laitala kertoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Rannalla on opasteita. <span class="diks-figure__caption-info">Tiina Örn</span></figcaption></figure>
</div> <p>Rantareitti on kiinni kesäkuuhun 2025 asti. Reitti täytyy pitää kiinni niin kauan, koska sen varrelle rakennetaan uusia savusaunoja ja pesutilarakennusta.</p> <h2 class="diks-sub-headline">Lämmin pukutila kiinni</h2>
<p>Myös talviuintia harrastaville tarkoitettu lämmin pukutila Karhunpesä on kiinni. Se on kiinni vähintään joulukuun 2024 loppuun saakka. Rakennus sijaitsee rakennustyömaan alueella.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Talviuimareiden pukutila on kiinni. <span class="diks-figure__caption-info">Tiina Örn</span></figcaption></figure>
</div> <p>Kuusijärven itäpuolella sijaitseva nuotiopaikka on auki. Nuotiopaikalle pääsee kulkemaan savusaunojen takaa kulkevaa reittiä pitkin. Alueen muutkin ulkoilureitit ovat auki. Myös pysäköintialueen reunalla sijaitseva wc-kontti on auki.</p> <p></p>
</div>

</div>
</div>
</article>