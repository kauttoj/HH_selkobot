<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Arabiankieliset uutiset saavat kiitosta ja toiveita – "Pitäisi kysyä ihmisiltä, mikä on hyvin ja mikä on huonosti"</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Refka Elech on kotoisin Tunisiasta. Hän toivoo, että arabiankieliset uutiset tekstitettäisiin suomeksi. Leena Koivisto" data-thumbnail="https://i.media.fi/incoming/wteh5/10465001.jpg/alternates/SQUARE_240/10465001.jpg" href="https://i.media.fi/incoming/wteh5/10465001.jpg/alternates/FREE_1440/10465001.jpg">
<img alt="Nainen istuu sohvalla ja hymyilee." class="diks-figure__image" decoding="sync" loading="lazy" src="https://i.media.fi/incoming/wteh5/10465001.jpg/alternates/FREE_960/10465001.jpg"/>
</a>
<figcaption class="diks-figure__caption">Refka Elech on kotoisin Tunisiasta. Hän toivoo, että arabiankieliset uutiset tekstitettäisiin suomeksi. <span class="diks-figure__caption-info">Leena Koivisto</span></figcaption></figure></div></div>
<div class="diks-article__content"><p class="diks-article__lead">Arabimaista muuttaneet ihmiset toivovat, että Ylen arabiankielisissä uutisissa olisi enemmän vuorovaikutusta.</p><div class="diks-byline">
<div class="diks-byline__text-wrapper"><p class="diks-byline__author">Leena Koivisto</p> <div class="diks-date">
<time class="diks-date__published" datetime="2024-11-08T13:10:00+02:00">8.11.2024 13:10</time>

									| Päivitetty <time class="diks-date__updated" datetime="2024-11-09T08:00:44+02:00">9.11.2024 8:00</time>
</div>
</div></div>
<div class="diks-article__inner-content"><div class="diks-article__storyline">
<p>Yle aloitti arabiankieliset uutiset vähän yli kuukausi sitten. Arabian- ja somalinkieliset uutisvideot löytyvät somesta ja Yle Areenasta.</p> <p>Tunisialainen <strong>Refka Elech</strong>, syyrialainen <strong>Burhan Hamdon</strong>, marokkolainen <strong>Abdul Lamghari</strong> ja libyalainen <strong>Mohedi Al-Aswad</strong> ovat seuranneet uutisia paljon.</p> <p>– Ne löytää muun muassa Tiktokista, mikä on nuorten kannalta hyvä juttu, Hamdon sanoo Vantaan Sanomille. Hän työskentelee Hakunilan kansainvälisen yhdistyksen toiminnanjohtajana.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Burhan Hamdon on Hakunilan kansainvälisen yhdistyksen toiminnanjohtaja. <span class="diks-figure__caption-info">Leena Koivisto</span></figcaption></figure>
</div> <p>Hamdon uskoo, että nuoretkin katsovat arabian- ja somalinkielisiä uutisia ainakin jonkin verran. Asiaa ei ole tutkittu.</p> <h2 class="diks-sub-headline">Erilaisia aiheita</h2>
<p>Uutisissa ei kerrota paljon asioita, koska ne ovat lyhyitä. Mutta Elech, Hamdon, Lamghari ja Al-Aswad sanovat, että uutisten aiheet ovat olleet monipuolisia. Uutisissa on kerrottu esimerkiksi Eduskuntatalon sotkemisesta, naisten uintivuoroista ja Muumeista.</p> <p>Refka Elech kuuluu Monikulttuurisuusasiain neuvottelukuntaan. Hän sanoo, että maahanmuuttajat toivovat, että uutisissa kerrottaisiin heidän oikeuksistaan, uusista laeista ja oleskeluluvista. Hän sanoo, että ihmiset eivät tiedä paljon esimerkiksi kansalaisuuslaista.</p> <p>Suomen kansalaisuuslaki muuttui 1. lokakuuta. Uuden lain mukaan ihmiset voivat saada Suomen kansalaisuuden, kun he ovat asuneet Suomessa kahdeksan vuotta. Aiemmin asumisaika oli viisi vuotta.</p> <p>– Kaikki arkipäivän palvelut ja peruspalvelut kiinnostavat. Samoin lasten kouluasiat. Wilman hallitseminen saattaa monelle olla aika haastavaa, Elech sanoo.</p> <h2 class="diks-sub-headline">Ihmisiltä pitäisi kysyä</h2>
<p>Abdul Lamghari toimii ohjaajana ja neuvonantajana Hakunilan kansainvälisessä yhdistyksessä. Hän toivoo uutisilta enemmän. Hän haluaisi, että uutisissa olisi enemmän vuorovaikutusta.</p> <p>– Pitäisi mennä ihmisten pariin mikrofonin kanssa ja kysyä heiltä, mitä he toivovat ja mikä ehkä on vaikeaa elämässä täällä, mikä on hyvin ja mikä huonosti, Lamghari sanoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Abdul Lamghari ja Mohedin Al-Aswad. <span class="diks-figure__caption-info">Leena Koivisto</span></figcaption></figure>
</div> <p>Elech, Hamdon, Lamghari ja Al-Aswad sanovat, että uutiset ovat uusi asia. He sanovat, että uutisia ei voi vielä laajentaa, koska rahaa ei ole paljon. Mutta he toivovat, että uutisia voisi laajentaa tulevaisuudessa.</p> <h2 class="diks-sub-headline">Tekstitys suomeksi</h2>
<p>Mohedi Al-Aswad opettaa arabian kieltä lapsille. Hän sanoo, että uutiset ovat kuin pieni ikkuna Suomeen ja sen kulttuuriin.</p> <p>– Mutta toivotaan, että jossain vaiheessa se muuttuu parvekkeeksi tai terassiksi, josta voimme nähdä laajemmin.</p> <p>Elech, Hamdon, Lamghari ja Al-Aswad toivovat, että uutisissa olisi suomenkielinen tekstitys.</p> <p>– Se hyödyttäisi kaikkia. Uskon, että moni suomalainenkin on kiinnostunut arabiyhteisöstä. Tekstit vähentäisivät väärinkäsityksiä, oletuksia ja mielikuvia, Elech sanoo.</p> <h2 class="diks-sub-headline">40 000 arabiankielistä</h2>
<p>Suomessa asuu noin 40 000 arabiankielistä ihmistä. He ovat suurin vieraskielinen ryhmä venäjän- ja vironkielisten jälkeen. Somalinkieltä puhuvia ihmisiä on Suomessa noin 25 000.</p> <p>Elech, Hamdon, Lamghari ja Al-Aswad ovat asuneet Suomessa pitkään. He ovat sopeutuneet suomalaiseen yhteiskuntaan monin tavoin. He puhuvat suomea.</p> <p>Al-Aswad sanoo, että hän ei pidä kaikista suomalaisista asioista. Hän sanoo, että hän ei käy usein saunassa, vaikka hänellä on sauna kotona.</p> <h2 class="diks-sub-headline">Vaikea ystävystyä</h2>
<p>Hamdon sanoo, että suomalaiset ovat rehellisiä ja hyviä kuuntelemaan. Hän sanoo, että suomalaiset eivät puhu toisen puheen päälle.</p> <p>Hamdon toivoo, että suomalaiset olisivat avoimempia. Hän sanoo, että suomalaisten kanssa on vaikea ystävystyä. Hän sanoo, että hänen kulttuurissaan voi saada ystävän helposti. Ystävän saattaa saada vaikka bussipysäkillä.</p> <p>– Voin alkaa jutella vieraan ihmisen kanssa välittömästi ja sitten pyytääkin jo puhelinnumeroa. Pian voidaan sitten tavata seuraavan kerran vaikka kahvilassa, Hamdon kertoo.</p> <p>– Pari tuntia riittää, ja on jo selvitetty, paljonko toinen saa palkkaa ja paljonko hänellä on lapsia, sanoo myös Al-Aswad.</p> <p></p>
</div>

</div>
</div>
</article>