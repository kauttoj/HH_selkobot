<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Ylen arabiankielisiltä uutisilta haluttaisiin Vantaalla enemmän: ”Tätä on odotettu pitkään”</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Toiminnanjohtaja Burhan Hamdon kertoo, että hänen kultttuurissaan lapset eivät saa jotain pahaa tehtyään katsoa vanhempia silmiin. Täällä taas torumishetkellä sanotaan, että katso minua! Omat lapseni olivat menivät tästä aikoinaan vähän sekaisin, hän muistaa. Leena Koivisto" data-thumbnail="https://i.media.fi/incoming/u257kf/10464966.jpg/alternates/SQUARE_240/10464966.jpg" href="https://i.media.fi/incoming/u257kf/10464966.jpg/alternates/FREE_1440/10464966.jpg">
<img alt="Mies istuu sohvalla ja selittää jotain nauraen ja kättä heiluttaen." class="diks-figure__image" decoding="sync" loading="lazy" src="https://i.media.fi/incoming/u257kf/10464966.jpg/alternates/FREE_960/10464966.jpg"/>
</a>
<figcaption class="diks-figure__caption">Toiminnanjohtaja Burhan Hamdon kertoo, että hänen kultttuurissaan lapset eivät saa jotain pahaa tehtyään katsoa vanhempia silmiin. Täällä taas torumishetkellä sanotaan, että katso minua! Omat lapseni olivat menivät tästä aikoinaan vähän sekaisin, hän muistaa. <span class="diks-figure__caption-info">Leena Koivisto</span></figcaption></figure></div></div>
<div class="diks-article__content"><p class="diks-article__lead">Neljä Suomessa pitkään asunutta arabimaista muuttanutta vantaalaista toivoo uutisoinnin kehittyvän yhä ihmisläheisemmäksi.</p><div class="diks-byline">
<div class="diks-byline__text-wrapper"><p class="diks-byline__author">Leena Koivisto</p> <div class="diks-date">
<time class="diks-date__published" datetime="2024-11-03T15:20:00+02:00">3.11.2024 15:20</time>

									| Päivitetty <time class="diks-date__updated" datetime="2024-11-04T12:35:11+02:00">4.11.2024 12:35</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Tunisialainen <strong>Refka Elech</strong>, syyrialainen <strong>Burhan Hamdon</strong>, marokkolainen <strong>Abdul Lamghar</strong>i ja libyalainen <strong>Mohedi Al-Aswad</strong> kertovat seuranneensa tiiviisti Ylen arabiankielisiä uutisia. Minuutin mittaiset arabian- ja somalinkieliset uutisvideot alkoivat pyöriä somessa ja Areenassa reilu kuukausi sitten.</p> <p>– Ne löytää muun muassa Tiktokista, mikä on nuorten kannalta hyvä juttu. Luulen, että nuoretkin niitä jossain määrin seuraavat, mutta mitään tarkempaa tilastoa meillä ei tästä ole, Hakunilan kansainvälisen yhdistyksen toiminnanjohtajana työskentelevä Hamdon toteaa <em>Vantaan Sanomille</em>.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">- Kun uutisessa puhutaan arabiankieltä ja ruudulla kulkee arabiankielinen teksti, se ei ole hyödyllistä. Jos tekstitys saataisiin suomeksi, uutiset herättäisivät varmaan kiinnostusta myös suomalaisissa, Refka Elech uskoo. <span class="diks-figure__caption-info">Leena Koivisto</span></figcaption></figure>
</div> <p><strong class="diks-storyline__impact">Minuutin videoina</strong> arkiviikolla julkaistavissa uutisissa ei paljon ehditä, mutta nelikko antaa kehuja siitä, että tähän mennessä aiheet kuitenkin ovat olleet monipuolisia ja vaihdelleet eduskunnan tahraamisesta naisten uintivuoroihin ja Muumeihin.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p>Muun muassa Monikulttuurisuusasiain neuvottelukunnassa vaikuttava Elech tietää muualta muuttaneiden toivovan uutisten välittävän tietoa esimerkiksi heidän omista oikeuksistaan, lakiuudistuksista ja oleskelulupiin liittyvistä asioista.</p> <p>– Ihmiset ovat olleet vähän epätietoisia esimerkiksi kansalaisuutta koskevasta laista.</p> <p>Kansalaisuuslain uudistus astui voimaan 1. lokakuuta. Uudistuksen myötä Suomen kansalaisuuden saamiseen vaadittava asumisaika piteni viidestä vuodesta kahdeksaan.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>– Kaikki arkipäivän palvelut ja peruspalvelut kiinnostavat. Samoin lasten kouluasiat. Wilman hallitseminen saattaa monelle olla aika haastavaa, Elech jatkaa.</p> <p><strong class="diks-storyline__impact">Suomeen</strong> muuttaneiden ohjaajana ja neuvojana Hakunilan kansainvälisessä yhdistyksessä toimiva Lamghari puolestaan myöntää, että hän toivoisi uusilta uutislähetyksiltä enemmän kuin mitä ne nykyisellään tarjoavat. Hän kaipaa mukaan vuorovaikutusta.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi3">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili3">

</div>
</div> <p>– Pitäisi mennä ihmisten pariin mikrofonin kanssa ja kysyä heiltä, mitä he toivovat ja mikä ehkä on vaikeaa elämässä täällä, mikä on hyvin ja mikä huonosti, Lamghari korostaa.</p> <p> – Sitä kautta tietoa voisi päätyä viranomaistenkin suuntaan.</p> <p>Kaikki neljä kuitenkin painottavat asian uutuutta.</p> <p>– Pitää olla realisti. Tätä on odotettu pitkään, mutta ei voi odottaa liikaa näin alkuvaiheessa. Rahoituskin on tiukassa. Mutta toivottavasti uutisia olisi jossain vaiheessa mahdollista laajentaa, Elech pohtii.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi4">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili4">

</div>
</div> <p><strong class="diks-storyline__impact">Äidinkieltä</strong> eli arabiaa arabialaislapsille opettava Al-Aswad luonnehtii uutisten nykyisellään olevan vielä pieni ikkuna Suomeen ja sen kulttuuriin.</p> <p>– Mutta toivotaan, että jossain vaiheessa se muuttuu parvekkeeksi tai terassiksi, josta voimme nähdä laajemmin.</p> <p>Koko nelikkoa ilahduttaisi myös se, jos uutisiin saataisiin tekstitys myös suomeksi.</p> <p>– Se hyödyttäisi kaikkia. Uskon, että moni suomalainenkin on kiinnostunut arabiyhteisöstä. Tekstit vähentäisivät väärinkäsityksiä, oletuksia ja mielikuvia, Elech sanoo.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi5">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili5">

</div>
</div> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Maahanmuuttajia neuvova Abdul Lamghari kertoo, että hänellä oli aikoinaan Kotkassa ollut viisi vuotta sama naapuri. – Tervehdin häntä sitten kerran kaupassa. Hän kysyi, kuka minä olen. <span class="diks-figure__caption-info">Leena Koivisto</span></figcaption></figure>
</div> <p><strong class="diks-storyline__impact">Suomessa asuu</strong> noin 40 000 arabiankielistä ihmistä, vieraskielisten ryhmistä he ovat venäjän- ja vironkielisten jälkeen suurin. Somalinkielisiä väestössä on noin 25 000.</p> <p>Elech, Hamdon, Lamghari ja Al-Aswad ovat kaikki vuosikymmeniä Suomessa asuneita ja sopeutuneet paitsi kieltä osaavina myös monin muin tavoin suomalaiseen yhteiskuntaan.</p> <p>AL-Aswad kuitenkin paljastaa, että ihan kaikki suomalaisuudessa ei hänelle maistu.</p> <p>– 1990-luvulla, kun tulin Suomeen, ensimmäinen asia, josta tuli puhetta, oli sauna. Saunasta tunnuttiin puhuttavan aina. Minulla on kotona sauna, ehkä kerran kahdessa vuodessa käyn siellä.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili6">

</div>
</div> <p><strong class="diks-storyline__impact">Suomalaiset</strong> saavat plussaa rehellisyydestä ja kuuntelutaidoista, toisen puheen päälle ei puhuta.</p> <p>Avoimuutta voisi olla lisää. Hamdonin mukaan suomalaisten ystävystymisen seinä on aika paksu, kun taas hänen kulttuurissaan ystävän voi saada saman tien vaikka bussipysäkiltä.</p> <p>– Voin alkaa jutella vieraan ihmisen kanssa välittömästi ja sitten pyytääkin jo puhelinnumeroa. Pian voidaan sitten tavata seuraavan kerran vaikka kahvilassa, hän vertaa.</p> <p>– Pari tuntia riittää, ja on jo selvitetty, paljonko toinen saa palkkaa ja paljonko hänellä on lapsia, Al-Aswad nauraa vahvistukseksi.</p> 
<div class="diks-embed-wrapper voice-no-read rs_skip"><div class="diks-embed diks-embed--free">
</div>
</div>
</div>

</div>
</div>
</article>