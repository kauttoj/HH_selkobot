<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Poliisi tarkasti takseja Vantaalla – yli puolessa oli puutteita</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Helsinki-Vantaan lentoasemalla ja Tikkurilassa tarkastettiin takseja. Marika Lumme" data-thumbnail="https://i.media.fi/incoming/y5e12i/8186584.jpg/alternates/SQUARE_240/8186584.jpg" href="https://i.media.fi/incoming/y5e12i/8186584.jpg/alternates/FREE_1440/8186584.jpg">
<img alt="Takseja jonossa." class="diks-figure__image" decoding="sync" loading="lazy" src="https://i.media.fi/incoming/y5e12i/8186584.jpg/alternates/FREE_960/8186584.jpg"/>
</a>
<figcaption class="diks-figure__caption">Helsinki-Vantaan lentoasemalla ja Tikkurilassa tarkastettiin takseja. <span class="diks-figure__caption-info">Marika Lumme</span></figcaption></figure></div></div>
<div class="diks-article__content"><p class="diks-article__lead">Viranomaiset tarkastivat 45 taksia Helsinki-Vantaalla ja Tikkurilassa.</p><div class="diks-byline">
<div class="diks-byline__text-wrapper"><p class="diks-byline__author">Tuomas Massinen</p> <div class="diks-date">
<time class="diks-date__published" datetime="2024-09-12T15:10:00+03:00">12.9.2024 15:10</time>
</div>
</div><div class="diks-byline__image-wrapper">

</div></div>
<div class="diks-article__inner-content"><div class="diks-article__storyline">
<p>Helsinki-Vantaan lentoasemalla ja Tikkurilassa tarkastettiin syyskuun alussa 45 taksia. 27:stä taksista löytyi huomautettavaa.</p> <p>Yleisin puute oli se, ettei taksissa näkynyt kuljettajan tai luvanhaltijan nimeä ja yhteystietoja.</p> <p>Poliisi määräsi valvonnassa 20 seuraamusta. Liikennevirhemaksuja annettiin 15. Ne johtuivat yleensä siitä, että luvanhaltijan ja kuljettajan tietoja tai taksiliikennelupa puuttui.</p> <p>Viisi taksia sai sakot siksi, että heiltä puuttui ajopäiväkirja.</p> <p>Yhdeksässätoista taksissa kuljettajan nimi ei ollut näkyvillä. Yhdessätoista taksissa matkustaja ei voinut nähdä luvanhaltijan nimeä ja yhteystietoja. Yhdentoista taksinkuljettajan ajopäiväkirja puuttui tai se oli puutteellinen.</p> <p>Taksiliikennelupa puuttui kahdeksasta taksista.</p> <p>Tarkastuksessa paljastui yksi tapaus, jossa kuljettajan ajolupa ei ollut voimassa. Yhdessä tapauksessa taksiliikennelupa ei ollut voimassa.</p> <h2 class="diks-sub-headline">Liikaa puutteita</h2>
<p>Positiivinen havainto oli se, että taksit olivat hyvässä kunnossa. Myös taksinkuljettajan ajolupa löytyi kaikilta paitsi yhdeltä.</p> <p>Viranomainen sanoo, että pieniä puutteita oli silti liikaa.</p> <p>Valvonnan järjestivät Itä-Uudenmaan poliisi, Liikenne- ja viestintävirasto Traficom, Verohallinto ja Etelä-Suomen aluehallintovirasto.</p> <p>Traficom tarkasti, että lupa-asiat olivat kunnossa. Taksiliikenneluvan haltijan tulee huolehtia, että matkustaja voi nähdä hintatiedot, luvanhaltijan nimen ja yhteystiedot sekä kuljettajan nimen.</p> <p>Verohallinto keräsi tietoja taksiyrityksiltä ja kuljettajilta. He pyrkivät selvittämään palkanmaksuun, maksuliikenteeseen ja kalustoon liittyviä asioita.</p> <p>Työsuojeluviranomainen valvoi työaikaa, palkkausta, vuosilomia, työterveyshuollon järjestämistä ja sitä, miten työntekijöitä on ohjeistettu, jos he kohtaavat väkivaltaa.</p> <p></p>
</div>

</div>
</div>
</article>