<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Nuoret kertovat, miksi he käyttävät sähköpotkulautoja</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Venla Varonen ja Eelis Lyytinen kertoivat, että ovat käyttäneet sähköpotkulautoja vuosia. Sara Akinci" data-thumbnail="https://i.media.fi/incoming/ja4c3y/9556079.jpg/alternates/SQUARE_240/9556079.jpg" href="https://i.media.fi/incoming/ja4c3y/9556079.jpg/alternates/FREE_1440/9556079.jpg">
<img alt="Kaksi nuorta katsoo kameraan." class="diks-figure__image" decoding="sync" loading="lazy" src="https://i.media.fi/incoming/ja4c3y/9556079.jpg/alternates/FREE_960/9556079.jpg"/>
</a>
<figcaption class="diks-figure__caption">Venla Varonen ja Eelis Lyytinen kertoivat, että ovat käyttäneet sähköpotkulautoja vuosia. <span class="diks-figure__caption-info">Sara Akinci</span></figcaption></figure></div></div>
<div class="diks-article__content"><p class="diks-article__lead">Kaksi päällä matkustamiseen on yllättävä syy.</p><div class="diks-byline">
<div class="diks-byline__text-wrapper"><p class="diks-byline__author">Sara Akinci</p> <div class="diks-date">
<time class="diks-date__published" datetime="2024-09-06T08:25:00+03:00">6.9.2024 8:25</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="7813418" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>Nuorten sähköpotkulautojen käyttö ärsyttää usein aikuisia. Helsingin Uutiset kysyi nuorilta, miksi he skuuttailevat ja ajavat kaksi päällä, vaikka se on kiellettyä.</p> <p>– Tykkään hurjastella, ja sähköpotkulaudalla on siksi kivaa ajaa. Sillä pääsee myös nopeasti, jos on kiire vaikka kouluun tai kauppaan, kertoo Järvenpäässä asuva <strong>Venla Varonen</strong>, 19.</p> <p>Nuorilta kysyttiin, miksi kaverin kanssa ei oteta omia sähköpotkulautoja, vaan matkustetaan kaksi tai jopa kolme päällä.</p> <p>– Kaksin matkustaminen on halvempaa. Kun matka on joku pari euroa, niin se maksetaan puoliksi eikä molempien tarvitse maksaa erikseen, Varonen sanoo.</p> <p>Kolmen pojan kaveriporukka kertoo, että he matkustavat yhdellä sähköpotkulaudalla.</p> <p>– Sillä säästää rahaa. On kätevää, kun sillä tavalla ei tarvitse maksaa paljoa, 16-vuotiaat kertovat.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Moni nuori poistui lukion pihalta sähköpotkulaudalla kaksi päällä. <span class="diks-figure__caption-info">Sara Akinci</span></figcaption></figure>
</div> <p>Nuorilla on kokemuksia myös vaarallisista tilanteista.</p> <p>Yksi pojista kertoo, että meinasi jäädä sähköpotkulaudalla auton alle Helsingin keskustassa.</p> <p>– Meitä oli kaksi päällä, ja olimme ylittämässä suojatietä. Pimeässä emme nähneet kunnolla, että tieltä olikin auto tulossa. Auto meinasi ajaa ylitsemme, poika kertoo.</p> <p>Myös Suutarilassa asuvalle <strong>Maria Petterssonille</strong>, 18, on sattunut vaarallisia tilanteita.</p> <p>– Viimeksi tänään oli läheltä piti -tilanne, kun meinasi tulla törmäys. Onneksi ei ole vielä tapahtunut mitään vakavaa, Pettersson sanoo.</p> <p>Espoolainen <strong>Helmi Larsson</strong>, 18, kertoo, että on nähnyt vaarallisia tilanteita sähköpotkulaudalla ja kohdannut niitä myös itse. Hän kuitenkin kertoo, että matkustaa sähköpotkulaudan päällä aina yksin.</p> <p>Käpylässä asuva <strong>Pyry</strong>, 16, pyrkii myös välttämään onnettomuuksia ja matkustaa sähköpotkulaudan päällä yksin.</p> <p>– Mielestäni kaksi päällä matkustaminen on vähän tyhmää. Jos takana seisova pitää edessä seisovan olkapäistä kiinni, niin se voi häiritä ajamista.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Helmi Larsson (vas.) ja Maria Pettersson kertoivat, että he pitävät paljon sähköpotkulaudoista. <span class="diks-figure__caption-info">Sara Akinci</span></figcaption></figure>
</div> <p>Nuoret kertovat, että he ajavat sähköpotkulaudalla joka päivä tai monta kertaa päivässä. Yksi syy tähän toistuu monen vastauksissa: se on hauskaa.</p> <p>– Sillä pääsee paikasta toiseen jopa helpommin kuin bussilla tai pyörällä, kertoo Oulunkylässä asuva<strong> Eelis Lyytinen</strong>, 18.</p> <p>Helmi Larsson kertoo sähköpotkulaudan hyväksi puoleksi sen, että sillä tulee oltua enemmän ulkona.</p> <p>– Tykkäämme ajella kavereiden kanssa. Käytän sähköpotkulautaa joka päivä, Larsson sanoo.</p> <p>Kolmen pojan porukka kertoo, että ajaa sähköpotkulaudalla sellaisia matkoja, joita he eivät jaksa kävellä. He menevät sähköpotkulaudalla esimerkiksi kauppaan.</p> <p>– Pidän sähköpotkulaudan käyttöä helpompana polkupyörään verrattuna, koska sähköpotkulaudan voi jättää minne vain, sanoo Pyry.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Pyry etsi koulupäivän jälkeen sähköpotkulautaa, jossa olisi akkua. <span class="diks-figure__caption-info">Sara Akinci</span></figcaption></figure>
</div> <p>Yleisessä keskustelussa puhutaan, että sähköpotkulaudan käyttäjän pitäisi tulevaisuudessa käyttää kypärää.</p> <p>Kolmen pojan kaveriporukka ei usko, että käyttäisi kypärää, vaikka sääntö tulisi voimaan.</p> <p>Venla Varonen ja Eelis Lyytinen suhtautuvat mahdolliseen sääntöön myönteisemmin.</p> <p>– Jos kypäräpakko tulee, niin sitten käytän kypärää. En aio loukata päätäni ja saada jotain aivovammaa. Kerran olen jo meinannut jäädä bussin alle, Varonen sanoo.</p> <div class="diks-gallery js-diks-lightgallery rs_skip">
<figure class="diks-figure">



<figcaption class="diks-figure__caption">Helsingin medialukion lähellä oli paljon sähköpotkulautoja. <span class="diks-figure__caption-info">Sara Akinci</span></figcaption></figure>
</div> <p></p>
</div>

</div>
</div>
</article>