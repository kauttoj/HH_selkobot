<article class="diks-article diks-article--border-right">
<div class="diks-article-top"><div class="diks-article__content">
<h1 class="diks-article__headline">Käytätkö HSL-matkakorttia? Muista muutos, joka tulee voimaan jo parin viikon päästä</h1>
</div><div class="diks-gallery js-diks-lightgallery rs_skip"><figure class="diks-figure diks-figure--featured">
<a aria-label="Katso isompi kuva" class="diks-gallery__link" data-sub-html="Matkakortin lataamiseen netissä tulee rajoituksia ja vuoden lopussa täyskatko. HSL" data-thumbnail="https://i.media.fi/incoming/7cgmlz/7332775.jpg/alternates/SQUARE_240/7332775.jpg" href="https://i.media.fi/incoming/7cgmlz/7332775.jpg/alternates/FREE_1440/7332775.jpg">
<img alt="HSL-kortinlukija ja käsi, joka pitää matkakorttia kortinlukijan edessä." class="diks-figure__image" decoding="sync" loading="lazy" src="https://i.media.fi/incoming/7cgmlz/7332775.jpg/alternates/FREE_960/7332775.jpg"/>
</a>
<figcaption class="diks-figure__caption">Matkakortin lataamiseen netissä tulee rajoituksia ja vuoden lopussa täyskatko. <span class="diks-figure__caption-info">HSL</span></figcaption></figure></div></div>
<div class="diks-article__content"><p class="diks-article__lead">HSL-matkakortin lataaminen netissä rajoittuu 16.10. ja loppuu väliaikaisesti kokonaan vuoden lopussa.</p><div class="diks-byline">
<div class="diks-byline__text-wrapper"><p class="diks-byline__author">Minna Harmaala</p> <div class="diks-date">
<time class="diks-date__published" datetime="2024-10-04T09:51:20+03:00">4.10.2024 9:51</time>

									| Päivitetty <time class="diks-date__updated" datetime="2024-10-04T12:28:45+03:00">4.10.2024 12:28</time>
</div>
</div><div class="diks-byline__image-wrapper">

</div></div>
<div class="diks-meta diks-meta--base diks-meta--size-m diks-meta--align-right"><div class="diks-comment-count diks-comment-count--base diks-comment-count--size-m">
<span class="coral-count" data-coral-id="7947717" data-coral-notext="true"></span>
</div>
</div>
<div class="diks-article__inner-content"><div class="diks-article__storyline">
<p>Jos haluat ladata HSL-matkakortillesi arvoa netissä, kannattaa tehdä se parin seuraavan viikon aikana. Mahdollisuus arvon nettilataukseen nimittäin päättyy 16. lokakuuta.</p> <p>Tämän jälkeen matkakortille voi vielä ladata kausilippuja verkossa, mutta sekin loppuu 31. joulukuuta.</p> <p>Kyseessä on väliaikainen muutos, mutta ei ole vielä tiedossa, milloin matkakorttia voi taas ladata verkkokaupassa.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi1">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili1">

</div>
</div> <p><strong class="diks-storyline__impact">Verkkokaupasta </strong>ostettua arvoa tai kausilippua ei tällä hetkellä voi siirtää kortille uusilla kortinlukijoilla, joita on jo noin kolme neljäsosaa.</p> <p>Netistä ostettu lippu tai arvo pitää siirtää HSL-kortille näyttämällä korttia vanhalle lukijalle tai automaatille ensimmäisellä käyttökerralla ostamisen jälkeen. Siirron voi tehdä myös R-kioskeilla, Alepoissa, S-marketeissa ja Prismoissa ilman palvelumaksua.</p> <p>HSL vakuuttaa tiedotteessaan, että tarkastusmaksua ei kuitenkaan peritä, vaikka kulkuvälineessä olisikin uusi lukija. Tällöin tarkastaja voi siirtää arvon tai lipun kortille.</p><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-jattiboksi2">

</div>
</div><div aria-hidden="true" class="diks-display-ad rs_skip">
<div class="diks-display-ad__unit" id="gam-ad-mobiili2">

</div>
</div> <p>HSL kertoo, että matkakorttia käyttää enää 23 prosenttia matkustajista. 77 prosenttia käyttää sovellusta.</p>
</div>

</div>
</div>
</article>