<title>Eduskuntavaalit 2023</title>
<lead>Eduskuntavaalit järjestetään Suomessa joka neljäs vuosi. Vaaleissa valitaan 200 kansanedustajaa. Kansanedustajat päättävät yhteisistä asioistamme.</lead>
Selkosanomat esittelee puolueet, jotka ovat mukana tämän kevään vaaleissa.
<subtitle>Nykyiset eduskuntapuolueet:</subtitle>
Sosialidemokraatit (SDP)
· 40 kansanedustajaa
· sdp.fi
· Tunnettuja ehdokkaita: Maria Guzenina, Timo Harakka, Krista Kiuru, Nasima Razmyar, Tytti Tuppurainen. SDP lupaa panostaa opetukseen ja koulutukseen.
<quote>– Emme vastusta valtion menojen vähentämistä eli leikkauksia, jos ne ovat oikeudenmukaisia. SDP ei kuitenkaan usko, että suomalainen yhteiskunta menestyy paremmin, jos vähennämme rahaa ihmisten hyvinvoinnista, SDP:n puheenjohtaja Sanna Marin sanoo.</quote>
<subtitle>Perussuomalaiset (PS)</subtitle>
· 39 kansanedustajaa
· perussuomalaiset.fi
· Tunnettuja ehdokkaita: Kike Elomaa, Jussi Halla-aho, Laura Huhtasaari, Arja Juvonen, Leena Meri.
Perussuomalaiset haluaa vähentää Suomeen muuttavien ulkomaalaisten määrää paljon. Perussuomalaiset haluaa myös, että Suomi eroaa tulevaisuudessa EU:sta eli Euroopan unionista.
<quote>– Suomen väestö ikääntyy, mutta meidän ratkaisumme ei ole lisätä maahanmuuttoa ja turvata sillä tavalla hyvinvointiyhteiskuntaa, Riikka Purra sanoo.</quote>
<subtitle>Kansallinen Kokoomus (KOK)</subtitle>
· 37 kansanedustajaa
· kokoomus.fi
· Tunnettuja ehdokkaita: Antti Häkkänen, Kai Mykkänen, Paula Risikko, Elina Valtonen, Ben Zyskowicz.
Kokoomus haluaa pysäyttää Suomen velkaantumisen. Kokoomus lupaa keventää myös verotusta. Velan vähentäminen ja verotuksen keventäminen tarkoittaa, että rahoitusta leikataan muualta. Puolue haluaa Suomeen lisää työntekijöitä ulkomailta.
<quote>– Tuulivoiman ja ydinvoiman rakentamista pitää lisätä, Petteri Orpo sanoo.</quote>
<subtitle>Suomen Keskusta (Kesk)</subtitle>
· 31 kansanedustaa
· keskusta.fi
· Tunnettuja ehdokkaita: Antti Kaikkonen, Eeva Kalli, Antti Kurvinen, Katri Kulmuni, Mikko Kärnä.
Keskustan mielestä on tärkeää, että Suomen työvoimapula ratkaistaan.
<quote>– Suomi voisi olla edelläkävijä energian tuotannossa, esimerkiksi vetytaloudessa ja uusiutuvassa energiassa. Suomen täytyy myös antaa perustaa uusia kaivoksia, joista saamme tuloja, raaka-aineita ja työpaikkoja, Annika Saarikko sanoo.</quote>
<subtitle>Vihreät</subtitle>
· 20 kansanedustajaa
· vihreat.fi
· Tunnettuja ehdokkaita: Pekka Haavisto, Atte Harjanne, Jenni Pitko, Iiris Suomela, Ozan Yanar.
Vihreät eivät halua leikata valtion menoja liian nopeasti. Vihreät haluaa myös, että saastuttavan toiminnan verotusta kiristetään. Näin saadaan lisää rahaa valtiolle.
<quote>– Jos leikkaamme sosiaaliturvasta ja koulutuksesta, ihmisten pahoinvointi lisääntyy, eikä meillä ole koulutettuja työntekijöitä, Maria Ohisalo sanoo.</quote>
<subtitle>Vasemmistoliitto (Vas)</subtitle>
· 16 kansanedustajaa
· vasemmisto.fi
· Tunnettuja ehdokkaita: Veronika Honkasalo, Anna Kontula, Merja Kyllönen, Hanna Sarkkinen, Jussi Saramo.
Vasemmistoliitto ei halua leikata sosiaaliturvasta ja hyvinvointipalveluista. Vasemmistoliiton mukaan yhteiskunnan palveluihin pitää panostaa eli niihin pitää antaa lisää rahaa.
<quote>– Hyvä koulutus ja terveydenhuolto pitää turvata. Haluamme paljon lisää rahaa koulutukseen ja oppimisen tukeen, Li Andersson sanoo.</quote>
<subtitle>Suomen ruotsalainen kansanpuolue (RKP)</subtitle>
· 10 kansanedustajaa
· sfp.fi
· Tunnettuja ehdokkaita: Anders Adlercreutz, Eva Biaudet, Thomas Blomqvist, Henrik Dettmann, Juha Hurme.
RKP:n mielestä Suomi tarvitsee paljon uusia työntekijöitä, mutta Suomen täytyy varoa tekemästä samoja virheitä maahamuutossa kuin Ruotsi. Maahanmuuttajien jengit ovat vakava uhka Ruotsissa.
<quote>– Ruotsissa on kuitenkin hyvä taloustilanne. Se on laajan maahanmuuton ja avoimen työvoimapolitiikan ansio, Anna-Maja Henriksson sanoo.</quote>
<subtitle>Kristillisdemokraatit (Kd)</subtitle>
· 5 kansanedustajaa
· kd.fi
· Tunnettuja ehdokkaita: Antero Laukkanen, Mika Poutala, Päivi Räsänen, Sari Tanus, Peter Östman.
Kristillisdemokraatit sanovat, että suomalaisia uhkaa eniten hyvinvointiyhteiskunnan loppu.
<quote>– Seuraavan eduskunnan pitää turvata hyvinvointi. Valtiolla ei ole loputtomasti rahaa sosiaalimenoihin, koulutukseen ja terveydenhoitoon. Suomalaiset ikääntyvät ja vanhukset tarvitsevat hoitoa. Näihin täytyy löytyä ratkaisu, Sari Essayah sanoo.</quote>
<subtitle>Liike Nyt</subtitle>
· 1 kansanedustaja
· liikenyt.fi
· Tunnettuja ehdokkaita: Amanda Harkimo, Joel Harkimo, Jere Karalahti, Alpo Rusi, Anni Vuohijoki.
Liike Nytin mielestä Suomen täytyy vähentää velkaantumista miljardilla eurolla joka vuosi. Liike Nyt leikkaisi eli säästäisi kehitysyhteistyöstä, asumistuesta ja yritystuesta.
<quote>– Suomen talous on saatava kuntoon. Koulutukseen ja sosiaali- ja terveydenhuoltoon haluamme lisää rahaa, Harry Harkimo sanoo.</quote>
Valta kuuluu kansalle (Vkk). Edukunnassa on lisäksi Vkk puolue. Vkk:n puheenjohtaja on Ano Turtiainen. valtakuuluukansalle.fi
Pienet puolueet, jotka ovat mukana eduskuntavaaleissa: Liberaalipuolue, Piraattipuolue, Eläinoikeuspuolue, Kansalaispuolue, Feministinen puolue, Kansalaisliitto, Korjausliike, Suomen Kansa Ensin, Seitsemän tähden liike, Avoin Puolue, Suomen Kommunistinen Puolue, Kristallipuolue, Vapauden liitto, Sinimusta Liike.
Eduskuntavaalit 2023 selkosuomeksi. Selkouutisten vaaliohjelmassa keskustellaan vaaleista ja vaalien teemoista. Ohjelmassa on vieraita, joille tavallinen suomen kieli on vaikeaa. Ohjelman juontaa Tuukka Lukinmaa. Katso Eduskuntavaalit 2023 selkosuomeksi -ohjelma TV1 maanantaina 27.3. kello 15 ja Yle Areena.
Eduskuntavaalien vaalipäivä on sunnuntaina 2.4. Ennakkoäänestys on Suomessa 22.-28.3. ja ulkomailla 22.-25.3.