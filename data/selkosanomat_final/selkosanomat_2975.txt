<title>Euroviisut yhdistää ihmisiä</title>
<lead>Eurovision-laulukilpailu eli Euroviisut on merkki siitä, että kevät alkaa. Rento meininki, hienot esitykset ja hyvä musiikki kuuluvat Euroviisujen tunnelmaan.</lead>
Euroviisut on Euroopan yhteinen laulukilpailu, joka järjestetään joka kevät. Euroviisut järjestetään tänä keväänä Ruotsin Malmössä.
Ihmiset arvailevat jo talvella, kuka voittaa Euroviisut toukokuussa. Euroviisut myös yhdistää monenlaisia ihmisiä.
Seuraavassa jutussa omia kokemuksiaan kertovat  Susanna Aalto, Saana Mäki, Noora Juottonen ja Teemu Virtanen. Hei kaikki ovat euroviisufaneja eli he rakastavat Euroviisuja.
<subtitle>Tärkeintä on jännitys ja mukava seura</subtitle>
Euroviisufanien mielestä tärkeintä Euroviisuissa ovat ilo, jännitys, hyvä seura ja tietenkin suuri määrä herkkuja. Lisäksi mukavan tunnelman luovat samanmieliset ihmiset, joilla on samanlainen huumorintaju ja jotka tykkäävät pukeutua erilaisiin asusteisiin.
<quote>– Mahtavaa, että kaikki eurooppalaiset ovat yhdessä! Kuulumme yhteen edes pienen hetken, Susanna Aalto sanoo.</quote>
<quote>– Pukeutuminen auttaa, että pääsee oikeaan tunnelmaan. Aurinkolasit täytyy laittaa ehdottomasti. Oman suosikkimaan lippu liehuu finaali-iltana, Saana Mäki kertoo.</quote>
<quote>– Hyvä fiilis ja yhteishenki, euroviisut yhdistää kansoja! Euroviisuja ei saa tietenkään ottaa liian vakavasti, Teemu Virtanen jatkaa.</quote>
<subtitle>Fanit kuuntelevat tarkkaan kaikki kappaleet</subtitle>
<quote>– Meidän pitää tietää, millaisia esitykset ovat. Jokainen tekee listan suosikeistaan viimeistään pari viikkoa ennen Euroviisujen finaalia. Listassa on 3–5 parasta esitystä, Susanna kertoo.</quote>
<quote>– Ensin talvella katsomme Uuden musiikin kilpailun eli UMK:n. Kilpailusta valitaan oma suosikki. Sen jälkeen kuunnellaan kaikkien maiden laulut. Näistä valitaan myös oma suosikki, Saana sanoo.</quote>
<quote>– Viisufanin pitää myös tutustua Euroviisujen ennakkosuosikkien musiikkivideoihin. Sitten on ehkä vähän käsitystä siitä, mitä on tulossa, Teemu sanoo.</quote>
<subtitle>Viisuja voi katsoa yhdessä tai yksin</subtitle>
Euroviisuja voi seurata esimerkiksi ravintolassa. Viisujen aikana järjestetään myös erityisiä tapahtumia, joissa Euroviisuja voi katsoa yhdessä muiden kanssa. Samalla voi tavata ystäviä. Monet haluavat katsoa Euroviisut omalla kotisohvalla.
<quote>– Minusta hyvässä seurassa on kivaa. Yleensä olen kotona kaverin kanssa. Se vähän vaihtelee, Susanna pohtii.</quote>
<quote>– Katson viisut yleensä kotona. Jos löytyy samanhenkisiä viisuhulluja, voin katsoa muuallakin. Kaikkien ei kuitenkaan tarvitsee ymmärtää, mikä viisuissa on hienoa, Teemu sanoo.</quote>
<subtitle>Euroviisut ovat perinne</subtitle>
Sisarukset Saana Mäki ja Noora Juottonen ovat todellisia viisufaneja. He valmistautuvat Euroviisujen tunnelmaan koko päivän.
<quote>– Katsoimme viisut ensimmäisen kerran mökillä vahingossa. Nyt Euroviisuista on tullut meille perinne, ja meillä on neljäs Euroviisu-vuosi menossa. Nykyään jokainen porukastamme ottaa viisuviikonlopun vapaaksi. Sitten kaikkien on mahdollista lähteä mökille. Meillä on kuuden naisen porukka eri puolilta Suomea, sisarukset kertovat.</quote>
<subtitle>Suomen esiintyjä jakaa mielipiteet</subtitle>
Suomen edustaja Euroviisuissa on Windows95man, joka esittää kappaleen nimeltä No Rules. Suomen edustaja valittiin talvella Uuden Musiikin Kilpailussa eli UMK:ssa.
Windows95man kuoriutuu esityksen alussa munasta, ja hänellä on esiintymisasuna farkkushortsit.  Esitys on jakanut mielipiteitä sosiaalisessa mediassa.
<quote>– Tämän vuoden esiintyjä ei vakuuta minua. UMK-finaalissa Pilvi Hämäläinen oli mielestäni paras. Hän oli sopiva esiintyjä Euroviisuihin. Korvissani soi koko ajan  Pilvi Hämäläisen Mon cheri, Saana kertoo.</quote>
<quote>– Olen sitä mieltä, että Windows95man ei ole paras valinta. Huumorilla ei pärjää kahtena vuonna peräkkäin. Mutta eiköhän Suomi finaaliin pääse, Teemu miettii.</quote>
<subtitle>Suomi esiintyy tiistain semifinaalissa</subtitle>
Euroviisut järjestetään tänä vuonna Ruotsissa. Euroviisujen semifinaalit eli karsinnat järjestetään tiistaina 7.5. ja torstaina 9.5. Suomi esiintyy tiistain semifinaalissa. Äänestyksen jälkeen selviää, pääseekö Suomi mukaan finaaliin. Euroviisujen finaali on lauantaina 11. toukokuuta.
Jutun kirjoittaja oli ammattikorkeakoulun harjoittelussa Selkosanomissa. Kirjoittaja tekee tulkkauksen ja kommunikaatio-ohjauksen tutkintoa HUMAKissa.