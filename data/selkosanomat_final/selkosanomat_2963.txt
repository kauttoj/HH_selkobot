<title>Venäjä hyökkäsi Ukrainaan kaksi vuotta sitten</title>
<lead>Lauantaina on kulunut kaksi vuotta siitä, kun Venäjä hyökkäsi Ukrainaan. Venäjän hyökkäys aloitti suuren sodan, joka on laajin Euroopassa pitkään aikaan.</lead>
Venäjän hyökkäys Ukrainaan on jatkunut kaksi vuotta. Venäjä aloitti sodan 24. helmikuuta 2022. Venäjä oli hyökännyt Ukrainan alueelle kuitenkin jo vuonna 2014. Venäjä valtasi silloin Krimin alueen. Venäjän valtaus oli laiton.
Länsimaat arvioivat, että Ukrainan sodassa on kuollut yli 300 000 venäläistä sotilasta. Myös Ukrainan sotilaita on kuollut paljon, tarkkaa tietoa kuolleiden määrästä ei ole. Yhdysvaltalaisten viranomaisten arvion mukaan sodassa on kuollut 70 000 Ukrainan sotilasta ja haavoittunut 120 000.
Ukrainassa on kuollut erityisen paljon tavallisia ihmisiä eli siviilejä. Yhdistyneiden kansakuntien eli YK:n ihmisoikeusviraston mukaan sodassa on kuollut yli 10 000 ukrainalaista siviiliä ja haavoittunut noin 20 000 siviiliä.
Mariupolin alueella ukrainalaiset siviilit ovat kärsineet ehkä eniten. Venäläiset valtasivat Mariupolin vuonna 2022. Venäjän armeija on tuhonnut Mariupolin kupungin lähes täysin. Ukrainan mukaan Mariupolissa on kuollut jopa 25 000 siviiliä.
<subtitle>Ukrainan tilanne on synkkä</subtitle>
Ukrainan armeijan tilanne on sodassa vaikea. Ukrainan ammukset ovat lopussa. Euroopan unioni eli EU ja Yhdysvallat eivät ole antaneet Ukrainalle lisää aseita.
Ilmari Käihkö on Helsingin yliopiston Aleksanteri-instituutin sotatieteilijä. Käihkö sanoo, että Ukraina voi hävitä sodan. Vielä viime kesänä uskottiin, että Ukraina tekee suuren hyökkäyksen ja se voi voittaa. Venäjä pystyi kuitenkin pysäyttämään Ukrainan hyökkäykset. venäjä voi myös jatkaa sotaa useita vuosia.
Hannu Himanen sanoo, että länsimailla on muutama kuukausi aikaa antaa Ukrainalle paljon aseita. Venäjä aloittaa ehkä suuren hyökkäyksen Ukrainan kesällä. Jos Ukraina ei saa lisää aseita, se voi hävitä sodan. Silloin Venäjä valtaa koko Ukrainan. Hannu Himanen on Suomen entinen Moskovan suurlähettiläs.
<quote>– Tšekki ja Tanska ovat jo tehneet töitä yhdessä. Ne ovat löytäneet 800 000 tykistöammusta, jotka voidaan toimittaa Ukrainaan, Himanen sanoi Ylen A-Talk-ohjelmassa torstaina.</quote>
<quote>– EU:lla on rahaa ostaa aseita Ukrainalle. Suuri joukko EU-maita on kuitenkin sitä mieltä, että aseet pitää valmistaa EU:n alueella.</quote>
Suomen puolustusministeri Antti Häkkänen uskoo, että Ukraina saa tukea myös jatkossa.
Himanen ja Häkkänen muistuttivat ohjelmassa, että ukrainan tukeminen on tärkeä asia. Ukraina taistelee vapauden ja demokratian puolesta.
<quote>– Ukrainalle on annettu liian vähän aseapua. Aseapu on mennyt perille liian hitaasti. Venäjä ei ole demokraattinen maa, vaan hirmuhallinto. Meidän pitää osoittaa Venäjän johdolle, että taistelemme yhdessä tällaista yksinvaltaista hallintoa vastaan, Häkkänen sanoi.</quote>