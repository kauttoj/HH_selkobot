<title>Apu ei ole keneltäkään pois</title>
<lead>Sari Essayahin mukaan meidän kuuluu auttaa hädässä olevaa. Siihen kehistysapu on hyvä työkalu. Essayahin vakaumuksen perustaan kuuluvat ihmisarvo, usko ja perhe.</lead>
Sari Essayah on poliitiikko ja entinen huippu-urheilija. Nyt hän on kristillisdemokraattien europarlamentaarikko. Essayah on taustaltaan monikulttuurinen. Hänen äitinsä on suomalainen ja isänsä marokkolainen. Essayah kuuluu helluntaiseurakuntaan.
<subtitle>Mitkä asiat ovat tällä hetkellä tärkeimpiä Euroopassa?</subtitle>
<quote>– Talousasiat ovat nyt meille kaikille tärkeitä. Vuonna 2008 alkoi taloudellisesti vaikea aika, joka on koetellut kaikkia länsimaita. Se vaikuttaa myös Suomeen. Omasta mielestäni sodat ja ihmisten kärsimykset ovat aina tärkeimpiä asioita. Keskustelemme ja yritämme löytää parlamentissa ratkaisua myös moniin EU:n ulkopuolisiin asioihin. EU on maailman suurin kehitysavun antaja. Siitä syystä sillä on myös vaikutusvaltaa.</quote>
<subtitle>Mistä asioista olet huolestunut Euroopassa?</subtitle>
<quote>– Euroopan kohtalonkysymyksiin kuuluu työttömyys. Jos nuoret alkavat syrjäytyä eikä heille löydy elämänpolkua, niin EU on vaikeuksissa. Etelä-Euroopassa nuorisotyöttömyys on noussut valtaviin määriin. Portugalista on lähtenyt yli 200 000 nuorta Brasiliaan työnhakuun. Se on huolestuttava kehitys koko Euroopan kannalta. Se vaikuttaa myös seuraaviin sukupolviin. Ääriliikkeet ovat uhka. Taloudellisesti tiukat ajat nostavat aina rasismin ja muukalaisvastaisuuden pinnalle. Tuntuu siltä, että siedämme erilaisuutta, jos meillä itsellämme menee hyvin.</quote>
<quote>– Mielestäni on käsittämätöntä, että joku edes ehdottaa YK:n tai kehitys avun lakkauttamista.</quote>
<quote>– Nykyaikaisessa maailmassa on velvollisuus pitää huolta lähimmäisestä. Jos ei ole kiinnostunut toisesta ihmisestä, eivät olot ole itselläkään hyvin. Voimme samaan aikaan auttaa lähimmäisiä kaukaisissa maissa ja kotimaassa.</quote>
<subtitle>Talouskriisi on jatkunut vuosia. Palaako entinen tasainen aika enää ikinä?</subtitle>
<quote>– Meno oli välillä aika vauhdikasta. Pankkiirit ottivat kovia riskejä yhteisillä rahoilla, voitot pidettiin itsellä. Veronmaksajat joutuivat maksamaan tappiot. Tässä mielessä vanhaan aikaan ei ole syytä palata.</quote>
<quote>– Ehkä talouskriisi on opetus siitä, että jonkinlaista sääntelyä tarvitaan. Vain siinä tapauksessa hyvinvointivaltiot voivat säilyttää palvelunsa. Olen markkinatalouden ystävä, mutta kannatan sosiaalista markkinataloutta.</quote>
<subtitle>Mitkä asiat ovat sinulle tärkeitä poliitikkona?</subtitle>
<quote>– Ihmisarvo, perheen tärkeys, työ ja yritteliäisyys. Yhteiskunnalla on velvollisuus pitää huolta niistä, jotka pärjäävät heikommin. Se on sosiaalisen markkina- talouden perusasioita.</quote>
Työttömyys kasvaa. Joillekin aloille ei riitä työntekijöitä. Samalla eläkeikää nostetaan. Miksi työnteko ei kannata Suomessa?
<quote>– Työnteko kannattaa. Työ pitää saada kannattavaksi. Suomalaisten ei välttämättä kannata kilpailla halvalla hinnalla, vaan laadukkuudella ja omaperäisyydellä. Olemme matkalla kohti palveluyhteiskuntaa. Sieltä puolelta löytyy varmasti töitä tulevaisuudessa.</quote>
<subtitle>Olet entinen urheilija. Mitä urheilua katsot tv:stä?</subtitle>
<quote>– Yleisurheilua tietenkin! Katson arvokisoja, hiihtoa, taito- luistelua, mäkihyppyä ja jääkiekkoa. Jalkapalloa katson mieheni kanssa.</quote>