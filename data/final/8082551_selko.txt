<title>Helsingissä pääsee jo luistelemaan</title>
<lead>Jäädytetyillä luistelukentillä saa luistella ilmaiseksi.</lead>
Helsingissä pääsee nyt ulos luistelemaan. Ensimmäinen tekojää on avoinna. Tekojää tarkoittaa, että jää on tehty koneella.
 Ensimmäinen tekojää on Alppiharjussa. Siellä on paikka nimeltä Brahenkenttä. Brahenkentän osoite on Helsinginkatu 25 a.
 <subtitle>Luistelemaan pääsee joka päivä</subtitle>
Brahenkentällä saa luistella joka päivä.
 Kentällä on kaksi puolta. Toinen puoli on luistelijoille. Toinen puoli on mailapelaajille. Mailapelaajille tarkoitetulla puolella pelataan esimerkiksi jääkiekkoa.
 Kentän vieressä on kahvila. Kahvilassa voi teroittaa luistimet. Se tarkoittaa, että luistimista tehdään terävät.
 Kahvilassa voi myös vuokrata luistimet, mailat ja kypärät.
 Brahenkentän tekojää on auki pitkään. Se on auki maaliskuun puoleen väliin asti, jos talvinen sää jatkuu sinne asti. Muut Helsingin tekojäät ovat auki helmikuun loppuun asti.
 <subtitle>Oulunkylän kenttä on remontissa</subtitle>
Yleensä ensimmäinen tekojää Helsingissä on Ogelin kenttä Oulunkylässä. Mutta tänä vuonna se on remontissa. Siksi Oulunkylän tekojää ei ole auki tänä talvena.
 Helsingissä on monta tekojäätä. Niillä saa luistella ilmaiseksi.
 <subtitle>Muitakin luistelukenttiä</subtitle>
Helsingissä on aloitettu tekemään myös muita tekojäitä. Ne avataan marras- ja joulukuun aikana.
 Esimerkiksi Jätkäsaaressa on tekojää. Siellä jään tekeminen on vaikeaa, koska meri on lähellä. Meri tekee ilman lämpimäksi ja kosteaksi. Silloin jään tekeminen on vaikeaa.
 Helsingin tekojäiden aukioloajat ja luisteluajat löytyvät netistä. Osoite on liikunta.hel.fi .