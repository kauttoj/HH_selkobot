<title>Kauppakeskus Jumbo-Flamingon nimi muuttuu</title>
<lead>Kokonaisuus on jatkossa Jumbo. Flamingo säilyy hotellin ja kylpylän nimissä.</lead>
Jumbo-Flamingo-niminen kauppakeskus muuttaa nimensä pelkästään Jumboksi.
 Samalla Jumbon tunnus eli logo muuttuu vähän.
 Kauppakeskuksen mukaan jotkut ihmiset ajattelevat menevänsä Jumboon ja toiset Flamingoon. Nimen ja ulkonäön muutoksella haluttiin kertoa, että kaikki löytyvät samasta paikasta.
 Flamingo-nimi ei häviä kokonaan, vaan se jää edelleen hotellin ja kylpylän nimeksi.
 Nimen muutos on osa uudistusta. Uudistuksessa tehtiin lisää viheralueita, paikkoja oleskella ja paikkoja tavata ihmisiä kauppakeskuksen eri osiin.
 Kauppakeskuksessa on kaksi suurta kauppaa ja noin 170 liikettä, mukaan lukien ravintolat, kahvilat, kylpylä, hotelli ja viihdepalvelut.
 Jumbo avattiin vuonna 1999 ja viihdekeskus Flamingo vuonna 2008. Vuonna 2019 ne yhdistettiin ja nimeksi tuli Jumbo-Flamingo.
 Kauppakeskusyhdistyksen mukaan Jumbo on myynniltään Suomen suurin kauppakeskus.