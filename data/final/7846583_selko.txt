<title>Remontti sulkee Kuusijärven uimarannan</title>
<lead>Kuusijärven päärakennus menee remonttiin. Myös uimaranta menee kiinni remontin vuoksi.</lead>
Vantaan Kuusijärven palvelut sulkeutuvat marraskuun alussa. Marraskuun aikana Kuusijärvellä ei pääse edes uimaan. Palvelut sulkeutuvat korjaustöiden vuoksi. Kuusijärvelle rakennetaan myös uudet savusaunat.
 Savusaunat ja uimaranta-alue sulkeutuvat marraskuun alussa. Uima-alueeseen kuuluvat laiturit, avanto, nurmikenttä, leikkikenttä sekä rannalla ja leikkipaikan takana sijaitsevat ulkopukukopit.
 Myös Kuusijärven päärakennus menee kiinni. Kiinni menevät myös sähkösaunat ja ravintolapalvelut. Ne sijaitsevat päärakennuksessa.
 Kuusijärven palvelut pysyvät kiinni korkeintaan marraskuun 2024 loppuun saakka.
 <subtitle>Paljon korjaamista</subtitle>
Kuusijärvelle rakennetaan uudet savusaunat. Lisäksi alueella tehdään töitä, joilla parannetaan maalämpöä. Remontin aikana alueelle ei tule lämmintä vettä normaaliin tapaan.
 Myös päärakennuksen sähkösaunoja, pesutiloja ja kahvilaa korjataan.
 Vantaan kaupungin kohdevastaava Anniina Laitala kertoo, että saunojen kiukaita uusitaan. Myös lämmitysjärjestelmää korjataan. Savusaunojakin korjataan.
 <quote> Haluamme varmistaa, että muun muassa suihkuvesi ja sähkösaunat pysyvät jatkossa lämpiminä asiakkaillemme koko aukiolon ajan.</quote>
 <subtitle>Rantareitti kiinni kesään saakka</subtitle>
Kuusijärvellä ulkoilevat ihmiset voivat huomata remontin alkamisen jo nyt.
 <quote> Uusien rakennusten kohdalta kulkeva esteetön rantareitti on suljettu turvallisuussyistä, Laitala kertoo.</quote>
 Rantareitti on kiinni kesäkuuhun 2025 asti. Reitti täytyy pitää kiinni niin kauan, koska sen varrelle rakennetaan uusia savusaunoja ja pesutilarakennusta.
 <subtitle>Lämmin pukutila kiinni</subtitle>
Myös talviuintia harrastaville tarkoitettu lämmin pukutila Karhunpesä on kiinni. Se on kiinni vähintään joulukuun 2024 loppuun saakka. Rakennus sijaitsee rakennustyömaan alueella.
 Kuusijärven itäpuolella sijaitseva nuotiopaikka on auki. Nuotiopaikalle pääsee kulkemaan savusaunojen takaa kulkevaa reittiä pitkin. Alueen muutkin ulkoilureitit ovat auki. Myös pysäköintialueen reunalla sijaitseva wc-kontti on auki.