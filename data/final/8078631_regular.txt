<title>Vantaalainen valittiin Somalimaan presidentiksi</title>
<lead>Abdirahman Irro muutti Länsimäkeen 1996 ja sai Suomen kansalaisuuden myöhemmin.</lead>
Vantaalainen Abdirahman Mohamed Abdullahi , kutsumanimeltään Abdirahman Irro on voittanut Somalimaan presidentinvaalit, kertovat kansainväliset mediat ja uutistoimistot.
 Vaalit käytiin keskiviikkona 13. marraskuuta, ja tulokset julkistettiin tiistaina 19. marraskuuta.
 Irro, 69, on Somalimaan parlamentin suurimman puolueen perustaja ja entinen puheenjohtaja.
 Irro päihitti vaaleissa istuvan presidentin Muse Bihin ja espoolaisen Faisal Ali Waraben .
 Uutismedia Al-Jazeeran mukaan Irro sai lähes 64 prosenttia äänistä.
 Irron puolue on luvannut muun muassa kääntää talouden nousuun ja ratkaista nuorisotyöttömyyden.
 Somalian pohjoisosassa sijaitseva Somalimaa julistautui itsenäiseksi 1991. Kansan Uutiset kertoi aiemmin, että diplomaattitaustainen Irro muutti Länsimäkeen 1996 ja sai Suomen kansalaisuuden myöhemmin. Muokattu 19.11. klo 13.07: Lisätty juttuun Irron koko virallinen nimi.