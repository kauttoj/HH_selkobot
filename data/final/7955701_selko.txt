<title>Irtokarkkien kilohinnoissa jopa 13,5 euron ero</title>
<lead>Halvimmat irtokarkit löytyvät Helsingin keskustasta.</lead>
Voisi luulla, että irtokarkkien hinta on sama joka paikassa. Näin ei kuitenkaan ole.
 Helsingin Uutiset vertaili irtokarkkien kilohintoja helsinkiläisissä myymälöissä syyskuun lopussa.
 Kalleimman ja halvimman kilohinta eroaa paljon. Ero on jopa 13,51 euroa.
 Kalleimmat irtokarkit löytyvät karkkikauppa Roobertin Herkusta. Siellä kilo irtokarkkeja maksaa 22 euroa. Roobertin Herkku sijaitsee Viiskulmassa Punavuoressa.
 Roobertin Herkku on perheyritys, joka toiminut kymmeniä vuosia. He tuovat erikoisia karkkeja ulkomailta. Heillä on myynnissä myös tavallisia irtokarkkeja.
 Roobertin Herkun kauppa on erilainen kuin muut. Siellä irtokarkit ovat pöydillä pyöreissä astioissa. Seinillä on erilaisia makeisia, joita ei löydy tavallisista kaupoista.
 Halvimmat irtokarkit ovat Tokmanni Citycenterissä. Siellä kilo karkkia maksaa 8,49 euroa. Tämä on halvin hinta, vaikka kauppa on keskellä kaupunkia.
 Melkein yhtä halpoja karkkeja on Prisma Triplassa ja Lidl Sörnäississä. Niissä kilohinta on 8,95 euroa.
 S-ryhmän kaupoissa Food Market Herkussa ja S-market Bulevardissa kilo karkkeja maksaa 9,49 euroa. Asematunnelin Karkkitorilla kilohinta on 11,90 euroa.
 K-ryhmällä on laajasti myynnissä premium-irtokarkkeja. Monissa K-ryhmän kaupoissa ei ole halvempien irtokarkkien valikoimaa.
 Premium-irtokarkkeihin kuuluu esimerkiksi Fazerin suklaakonvehteja, joissa on kääre.
 Helsingin Uutisten hintavertailussa ovat mukana K-Supermarket Kamppi ja K-Citymarket Easton. Molemmissa myymälöissä on tarjolla vain premium-irtokarkkeja. K-Supermarket Kampissa premium-irtokarkkien kilohinta on 12,95 euroa. K-Citymarket Eastonissa kilohinta on 11,95 euroa.
 Toiseksi kalleimmat karkit ovat Triplan Candytownissa. Siellä irtokarkkien kilohinta on 15,90 euroa. Candytownin hinta on paljon korkeampi kuin monissa muissa kaupoissa. Silti se ei ole yhtä kallis kuin kallein kilohinta.
 Tiedot hinnoista kerättiin kaupoista syyskuun lopussa puhelimitse tai sähköpostilla.